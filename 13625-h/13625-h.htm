<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="Content-Type" content=
"text/html; charset=iso-8859-1">
<title>The Project Gutenberg eBook of De Kerels van Vlaanderen,
by Hendrik Conscience.</title>
<style type="text/css">
/*<![CDATA[  XML blockout */
<!--
    P {  margin-top: .75em;
         text-align: justify;
         margin-bottom: .75em;
         }
    H1,H2,H3,H4,H5,H6 {
         text-align: center; /* all headings centered */
         }
    HR { width: 33%;
  margin-top: 1em;
  margin-bottom: 1em;
       }
    BODY{margin-left: 10%;
         margin-right: 10%;
        }
    div.center {text-align: center;}
    .linenum  {position: absolute; top: auto; left: 4%;} /* poetry number */
    .note     {margin-left: 2em; margin-right: 2em; margin-bottom: 1em;} /* footnote */
    .blkquot  {margin-left: 4em; margin-right: 4em;} /* block indent */
    .pagenum  {position: absolute; left: 92%; font-size: smaller; text-align: right;} /* page numbers */
    .sidenote {width: 20%; margin-bottom: 1em; margin-top: 1em; padding-left: 1em; font-size: smaller; float: right; clear: right;}
    .poem             {margin-left:10%; margin-right:10%; text-align: left;}
    .poem br          {display: none;}
    .poem .stanza     {margin: 1em 0em 1em 0em;}
    .poem span        {display: block; margin: 0; padding-left: 3em; text-indent: -3em;}
    .poem span.i2     {display: block; margin-left: 2em;}
    .poem span.i4     {display: block; margin-left: 4em;}
    .poem .caesura    {vertical-align: -200%;}
    // -->
    /* XML end  ]]>*/
    </style>
</head>
<body>


<pre>

Project Gutenberg's De Kerels van Vlaanderen, by Hendrik Conscience

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.net


Title: De Kerels van Vlaanderen

Author: Hendrik Conscience

Release Date: October 5, 2004 [EBook #13625]
[Last updated: August 27, 2011]

Language: Dutch

Character set encoding: ISO-8859-1

*** START OF THIS PROJECT GUTENBERG EBOOK DE KERELS VAN VLAANDEREN ***




Produced by Robbie Deighton, Miranda van de Heijning and the Online
Distributed Proofreading Team.






</pre>

<!-- Page 1 -->
<h1><!-- Page 2 -->HENDRIK CONSCIENCE</h1>
<h1>De Kerels van Vlaanderen</h1>
<!-- Page 3 -->
<br>

<div class="center"><img src="images/002.png" width="400" alt=
"Titelpagina"></div>
<h2>Brussel</h2>
<h2>[1883]</h2>
<hr style='width: 65%;'>
<h2>Inhoudsopgave</h2>
<table>
<tr>
<td width="25%"><a href='#I'><b>I</b></a><br>
 <a href='#II'><b>II</b></a><br>
 <a href='#III'><b>III</b></a><br>
 <a href='#IV'><b>IV</b></a><br>
 <a href='#V'><b>V</b></a><br>
 <a href='#VI'><b>VI</b></a><br>
 <a href='#VII'><b>VII</b></a><br>
</td>
<td width="25%"><a href='#VIII'><b>VIII</b></a><br>
 <a href='#IX'><b>IX</b></a><br>
 <a href='#X'><b>X</b></a><br>
 <a href='#XI'><b>XI</b></a><br>
 <a href='#XII'><b>XII</b></a><br>
 <a href='#XIII'><b>XIII</b></a><br>
 <a href='#XIV'><b>XIV</b></a><br>
</td>
<td width="25%"><a href='#XV'><b>XV</b></a><br>
 <a href='#XVI'><b>XVI</b></a><br>
 <a href='#XVII'><b>XVII</b></a><br>
 <a href='#XVIII'><b>XVIII</b></a><br>
 <a href='#XIX'><b>XIX</b></a><br>
 <a href='#XX'><b>XX</b></a><br>
 <a href='#XXI'><b>XXI</b></a><br>
</td>
<td width="25%"><a href='#XXII'><b>XXII</b></a><br>
 <a href='#XXIII'><b>XXIII</b></a><br>
 <a href='#XXIV'><b>XXIV</b></a><br>
 <a href='#XXV'><b>XXV</b></a><br>
 <a href='#XXVI'><b>XXVI</b></a><br>
 <a href='#XXVII'><b>XXVII.</b></a><br>
 <a href='#Vervolg_van_de_Geschiedenis_der_Kerels'><b>Vervolg van
de Geschiedenis der Kerels</b></a><br>
</td>
</tr>
</table>
<hr style='width: 65%;'>
<h2>De Kerels van Vlaanderen</h2>
<!-- Page 4 -->
<hr style='width: 65%;'>
<a name='I'></a>
<h2>I</h2>
<br>

<p>Op eenen herfstmorgen van het jaar 1126 weergalmden de
plechtige tonen van eenen lofzang binnen de kerk van
Onze-Lieve-Vrouwe te Brugge.</p>
<p>Ongetwijfeld zaten onder hare breede gewelven gansche scharen
nedergeknield; want nu en dan riep het gerinkel der schellen de
geloovigen tot een inniger gebed.</p>
<p>Evenwel, op het doodenveld, dat den tempel omringde, heerschte
de volledigste eenzaamheid. Geen ander gerucht stoorde er de
stilte dan het aanhoudend geschreeuw eener vlucht zwarte kauwen,
die daarboven, op meer dan vierhonderd voet hoogte, de lucht met
hun treurig gekras vervulden en als een onweerswolk rondom de
spits van den reusachtigen toren vlogen en slingerden.</p>
<p>Aan eene groeiende rots gelijk, schoot het logge gevaarte
zijne bonkige freiten en graten ten hemel, en hief het teeken der
verlossing zoo hoog boven de stad, dat de scheepslieden, van uren
en uren verre in zee, deze baak konden herkennen....<a name=
'FNanchor_1_1'></a><a href='#Footnote_1_1'><sup>[1]</sup></a></p>
<p>Een man trad langzaam op het kerkhof, luisterde eene wijl op
de statige<!-- Page 5 -->
galmen die in den tempel herklonken en stapte dan verder in het
kronkelend voetpad.</p>
<p>Hij naderde een steenen kruis,&mdash;godvruchtige gedachtenis
aan eenen dierbaren doode,&mdash;leunde met den elleboog er tegen
en bleef zoo, half glimlachend, naar de kerkdeur blikken, als
wachtte hij met vurig verlangen op iemand wiens verschijning hem
gelukkig kon maken.</p>
<p>Deze man had wel de dertig jaar bereikt; zijne weinig
verhevene gestalte en de magerheid zijner leden deden hem echter
jonger schijnen dan hij was. Met vrij regelmatige wezenstrekken
en diep zwarte oogen mocht hij sommigen toeschijnen als niet
beroofd van zekere schoonheid; maar zware wenkbrauwen en
scherpgeslotene lippen gaven zijn gelaat een zuur en
onvriendelijk voorkomen dat, bij den eersten blik, twijfel of
mistrouwen aangaande zijne inborst kon verwekken.</p>
<p>Zijne kleeding liet gissen dat hij tot den ridderstand
behoorde; want zijn overkolder was van fijn groen laken en de
draagband, waaraan zijn zwaard hing, glinsterde van gouden en
zilveren stikwerk In diepe gedachten was hij verslonden. Had in
het eerste een glimlach van blijde verwachting de harde plooi
zijner lippen gematigd, nu toch schoot er insgelijks eene
bedroevende overweging door zijnen geest; want hij sidderde van
verborgene gramschap en sloeg met zijne vuist aan den arm van het
kruis waartegen hij leunde, als wilde hij den steen
vermorzelen.</p>
<p>Dan was zijn aangezicht terugstootend van bitterheid en
haat.... Maar nu traden er eenige lieden uit de kerk&mdash;en de
glimlach verscheen weder op des ridders mond, terwijl hij verder
het doodenveld overstapte om niet te laten vermoeden dat hij daar
wachtend had gestaan.</p>
<p>De godsdienstige plechtigheid moest ten einde zijn; want uit
de nauwe tempeldeur stroomde een vloed geloovigen van allen
ouderdom en stand.</p>
<p>Al hadde ook het dragen der lange zwaarden en rijke kleederen
de ridders tusschen de menigte niet aangewezen, hunne trotsche
houding en de<!-- Page 6 -->
dienaars welke hen ootmoedig volgden waren toereikend geweest om
hen en hun huisgezin van de Poorters<a name='FNanchor_2_2'></a><a
href='#Footnote_2_2'><sup>[2]</sup></a> of burgers te doen
onderscheiden.</p>
<p>Deze laatsten, ernstig en bescheiden, droegen eenen langen
kolder van donkerkleurig laken, meest zwart of bruin, waarboven,
aan eenen gordelriem, de lederen tassche hing met een mes in eene
scheede.</p>
<p>De lijfeigenen of dienstbare lieden,&mdash;die men nog met den
akker, waarop zij geboren waren, kon koopen en
verkoopen,&mdash;waren gekleed in ongebleekt linnen of in grof
roestvervig laken, onzindelijk en slordig. Velen zelfs gingen met
armen en voeten naakt.</p>
<p>Geen dezer ongelukkigen hadde eenig wapen durven dragen, al
ware het slechts een schier onzichtbaar mes geweest. Het teeken
hunner slavernij bestond in de berooving van alle
verdedigingsmiddel, en eene wreede straf wachtte dengene die de
onedelheid zijner afkomst poogde te verbergen.</p>
<p>Reeds hadden vele geloovigen zich verwijderd, toen een bejaard
ridder met zijne dochter uit de kerk kwam en bij de ingangdeur
bleef staan, om met haar over iets te spreken.</p>
<p>Burgers en mindere lieden schikten zich met eerbied op eenige
stappen rondom hem en keken stil en verbaasd op de jonge maagd,
wier schoonheid elkeen met bewondering trof.</p>
<p>Deze ridder, Segher Wulf van Lampernisse, was weduwnaar; zijn
eenig kind, hem dierbaar als het licht zijner oogen, heette
Dakerlia.</p>
<p>Alhoewel zij door hare opgeschotene gestalte en sterken
lichaamsbouw de andere vrouwen scheen te overheerschen, was zij
echter nog zeer jong. Dit getuigde het donzig waas op hare
beroosde wangen, de zoete schuchtere blik harer diepe bruine
oogen, het koraal op haren fijnen mond en iets onbestemds in
haren gang.</p>
<p>Maar het geviel tevens dat zij, haastig met haren vader
sprekende, meer nadruk aan haar woord wilde geven, en dan
ontschoot <!-- Page 7 -->aan dit helder oog eene vonk van
gemoedskracht die de omstanders met verwondering trof en deed
denken dat in dit zoete maagdelijk wezen eene sterke ziel moest
wonen.</p>
<p>Zelfs murmelde op dit oogenblik eene oude burgersvrouw schier
onhoorbaar:</p>
<p>"Ho, de lieve jonkvrouw! Prachtige Kerlinne van het zuiverste
bloed!"</p>
<p>Dakerlia droeg een onderkleed van witte gebloemde zijde met
enge, spannende mouwen; daarop een lichtblauw overkleed, waarvan
de mouwen integendeel wijd en afhangend waren. Haar golvend zwart
haar was boven haar hoofd met eenen witten sluier bedekt en te
zaam gehouden door eenen platten band van zuiver goud, die als
eene kroon aan haar voorhoofd blonk.</p>
<p>Haar vader drukte haar de hand en meende haar te verlaten; de
dienstmeid, door hem geroepen, naderde reeds om hare jonge
meesteresse te vergezellen toen eensklaps de man, die op het
kerkhof had gestaan, met vele buigingen tot hem kwam en onder
vriendelijk glimlachen zeide:</p>
<p>"God geve u alle heil, mher Wulf en u, jonkver Dakerlia.
Welkom, welkom! Hoe verblijdt het mij u behouden weder te zien na
zulke lange afwezigheid!"<a name='FNanchor_3_3'></a><a href=
'#Footnote_3_3'><sup>[3]</sup></a></p>
<p>"Zulke lange afwezigheid, mher Disdir Vos?" schertste Segher
Wulf. "Nauwelijks eene maand."</p>
<p>"Het schijnt zeer lang voor die u eeren ... en beminnen",
antwoordde Disdir, terwijl hij met eenen zucht de oogen op de
jonkvrouw richtte.</p>
<p>"Ik dank u voor uwe genegenheid", zeide Segher Wulf, minzaam
lachende, "maar gij zult het mij vergeven, mijn goede Disdir,
indien ik niet langer met u kan kouten. Ik ben slechts
gisterenavond van den zeekant teruggekeerd en moet onmiddellijk
bij den proost van St-Donaas eene gewichtige boodschap gaan
vervullen. Indien gij waarlijk nieuwsgierig zijt om te weten hoe
het ons op de reis is gegaan, Dakerlia kan er u iets van zeggen,
terwijl gij haar een eindweegs huiswaarts vergezelt."</p>
<p>"<!-- Page 8 -->O, God, alleen met haar!" mompelde Disdir Vos
binnensmonds terwijl zijne oogen van blijdschap glinsterden.</p>
<p>En zich tot de jongvrouw keerende, vroeg hij met zekere
aarzeling:</p>
<p>"Gij stemt toe, Dakerlia?"</p>
<hr style='width: 65%;'>
<div class="center"><img src='images/008.png' width='400' alt=
'Ik verbied u mij nog ooit het woord toe te sturen.'><br>
 <i>Ik verbied u mij nog ooit het woord toe te sturen.</i></div>
<hr style='width: 65%;'>
<p>"Uw gezelschap is vereerend voor mij, mher Vos", stamelde zij,
"maar, ik bid u, geef deze moeite niet; mijne dienstmeid zal mij
vergezellen."</p>
<p>Haar vader drukte Disdir de hand en verwijderde zich in de
richting naar den Dyver; Dakerlia, door hare meid gevolgd, stapte
aan de zijde van Disdir de Maria-straat in.</p>
<p>Eene wijl gingen zij stilzwijgend. De ridder hield de oogen
zijdelings op haar; zijne borst zwoegde en zijn blik ontvlamde,
als bereidde hij zich tot eenen harden strijd waarin hij eene
pijnlijke wonde moest bekomen.</p>
<p><!-- Page 9 -->Eensklaps zeide hij op eenen hollen toon, die
van zijne overmatige ontsteltenis getuigde:</p>
<p>"Dakerlia, ik ben ongelukkig; ik doorsta smarten die mij het
leven ondraaglijk maken. Reeds tweemaal heb ik u durven bekennen
wat onverwinnelijk gevoel voor u in mijnen boezem is ontstaan.
Gij hebt eerst ongevoelig den spot met mijn lijden gedreven,
daarna koel en bitter mij afgewezen. Ach, sedert dan is die vonk
in mijn hart tot een verterend vuur aangegroeid...."</p>
<p>"Maar bedwing u, heer", murmelde Dakerlia op strengen toon.
"Spreek zoo niet tot mij."</p>
<p>"Uw vader, die mij acht en mij met zijne genegenheid vereert,
gaf mij er het recht toe. Hem heb ik de hand zijner dochter
gevraagd, en hij heeft ze mij toegestaan op voorwaarde dat ik uwe
toestemming verwierf. Dakerlia, heb medelijden; blijf niet
onmeedoogend mij veroordeelen!"</p>
<p>"Ik ben te jong nog om aan zulke dingen te denken", zeide de
jonkvrouw.</p>
<p>"Te jong nog?" schertste Disdir. "Gave God dat het zoo
ware!... Maar versmachten wij den wreeden worm die daar binnen
knaagt.... Dakerlia, het lot heeft mij begunstigd: wij zijn
alleen. Ik wil u mijne bekentenis herhalen, al dreigde mij daarom
de dood zelf. Ja, Dakerlia, ik bemin u; niet zooals een ander man
u zou kunnen beminnen, neen, meer dan het leven, meer dan mijne
plaats in het Walhalla der vaderen, meer dan mijner ziele
zaligheid...."</p>
<p>"Schromelijk!" zuchtte de maagd. "Wat gij zegt, heer, is eene
godslastering!"</p>
<p>"Eilaas, het is waar: ik ben blind, betooverd, zinneloos",
ging Disdir voort. "Wees toch genadig, Dakerlia; red mij uit deze
hel van vertwijfeling door een enkel minzaam woord! Gij zwijgt, o
wreede?"</p>
<p>"Wat kan ik antwoorden op zulke taal?" morde de jonkvrouw met
ontevredenheid.</p>
<p>"Zeg mij, zeg mij, om Gods wil, dat ik mag hopen!"</p>
<p>"Ik zou liegen, Disdir."</p>
<p>"Gij zoudt liegen! Wee mij! Er is dus geene de minste vonk van
genegenheid voor mij in uw ijskoel hart?"</p>
<p>"<!-- Page 10 -->Vriendschap, genegenheid kan ik u gunnen, als
aan elk der bekenden mijns vaders", antwoordde het meisje, "maar
het gevoel dat gij van mij eischt, mher Disdir, is iets dat zich
niet laat gebieden, gij weet het wel. Is uwe smart ongeveinsd,
dan heb ik waarlijk medelijden met u. Meer kan ik u niet
geven."</p>
<p>Als geheel ontmoedigd, liet de ridder het hoofd op de borst
vallen en stapte eenige oogenblikken zwijgend voort.</p>
<p>Eene rilling doorliep welhaast zijne leden, en hij sprak tot
de maagd op zoeteren, doch niet min ontstelden toon:</p>
<p>"Dakerlia, gedurende deze vier eindelooze weken uwer
afwezigheid heb ik aan niets gedacht dan aan u alleen; mijne ziel
is vervuld gebleven met uw beeld; nacht en dag hebt gij voor
mijne oogen gewaard. Ik heb gedwaald als een verloren geest, u
zoekende in de straten, in de bosschen, in de woestijnen; en
overal klonk mij in de ooren het onverbiddelijke "neen, neen!"
dat gij mij, als een gloeiend ijzer, op het bloedend hart hebt
gedrukt. Dakerlia, uw vader stemt toe in ons huwelijk. Verwerp
mij niet voor eeuwig. O, laat mij hopen! Bedrieg mij, maar laat
mij hopen!"</p>
<p>"Bedriegen kan ik niet; bedriegen wil ik niet", zuchtte de
maagd, droef en ongeduldig.</p>
<p>"Niets voor mij dan afkeer en misprijzen!" huilde Disdir op
versmachten toon. "Zelfs geene genegenheid genoeg om mij uit
medelijden te bedriegen! Welaan, het zij dan zoo! Liefde of
verachting, mijne vrouw zult gij worden, Dakerlia!"</p>
<p>"Ik uwe vrouw?" kreet de maagd met verontwaardiging. "Welk
ridder, welk vrijgeboren man zou eene vrouw door geweld tot een
huwelijk zonder genegenheid willen dwingen?"</p>
<p>"Eene liefde als de mijne is blind en kent geene wetten. Wat
mij verhindert, wat mij in den weg staat zal ik
verbrijzelen!"</p>
<p>"En ik zal mijnen vader zeggen wat schaamtelooze taal gij tot
zijn kind durft voeren."</p>
<p>"Hij zelf schonk mij uwe hand."</p>
<p>"Gij weet wel, heer, dat dit onwaar is. Mijn vader laat mij de
vrije keus. Hij heeft niet verzuimd het u uitdrukkelijk te
zeggen. Daarbij, ik herhaal het u, ik ben veel te jong om aan
zulk iets te denken."</p>
<p><!-- Page 11 -->Hij schouwde haar diep in de oogen en vroeg
met ontstelde stemme:</p>
<p>"Dakerlia,&mdash;o, folterend vermoeden!&mdash;Dakerlia, gij
bedriegt mij. Ware uw hart vrij, gij zoudt niet zoo onmeedoogend
voor mij zijn. Durf zeggen dat gij niet reeds uwe keus hebt
gedaan!"</p>
<p>Een hevige schaamteblos kleurde het voorhoofd der maagd. Zij
voelde zich gekwetst, aanzag Disdir met fieren blik en
antwoordde:</p>
<p>"Wat geeft u de stoutheid om dus beschuldigend mij te
ondervragen? Zijt gij een eerlijk ridder en een Kerel? Waarom
vergeet gij dan dat ik eene vrouw ben en recht heb op uwen
eerbied?"</p>
<p>"Nu, durf spreken!"</p>
<p>"Verwijder u, verlaat mij!" gebood de jonkvrouw op
ontzagwekkenden toon.</p>
<p>"Ja, ik zal mij verwijderen!" gromde Disdir, uitzinnig van
spijt. "Ik weet wel wie het is die mij belet in uw hart de minste
plaats te vinden, omdat hij het geheel vervult. Robrecht
Snelhoge, niet waar? Hij is een Erembald, hij is machtig, rijk
als een vorst; en de hoop dat gij nevens hem zult
schitteren...."</p>
<p>"Onbeschaamde, gij verzaakt zelfs mijne achting!" onderbrak de
maagd met gramschap. "Ga uwen weg; ik verbied u mij nog ooit het
woord toe te sturen!"</p>
<p>"Ach, vergiffenis, medelijden!" smeekte Disdir, die beefde
onder den vertoornden blik der maagd. "Laat mij eene vonk, eenen
schemer slechts van hoop!"</p>
<p>"Mijnen vader zal ik verzoeken u mijn verbod te doen
eerbiedigen; en wij zullen zien of gij den ouden krijgsman zult
durven trotsen en zijn kind blijven hoonen."</p>
<p>"Doemenis, doemenis!" kreet Disdir, van vertwijfeling de
vuisten wringende. "Gij veroordeelt mij tot eeuwige wanhoop?...
Ah, neen, neen, mijne vrouw zult gij worden, Dakerlia!"</p>
<p>En onder het uiten dezer woorden keerde hij zich om en liep
met hevige gebaren terug in de straat.</p>
<p>De jonkvrouw hield vol ontroering den blik nederwaarts en
stapte in gepeinzen voort. Het was haar bang om het hart en zij
schudde soms het hoofd in pijnlijken twijfel. Niet omdat de
laatste woorden van mher Vos haar verschrikten; want zij kende
hem als <!-- Page 12 -->een grootspreker wiens overdrevene
woorden en wiens bedreigingen weinig te vreezen waren; maar hij
had haar iets gezegd dat haar als eene angstwekkende
veropenbaring had getroffen.</p>
<p>Robrecht Snelhoge!&mdash;Disdir had deze beschuldiging
ongetwijfeld op een ijdel vermoeden gegrond; de schijn had hem
bedrogen?</p>
<p>Als gebuurkind en vriendinne was Dakerlia, om zoo te zeggen,
met Robrechts zuster opgevoed geworden. Van hare eerste stappen
in het leven had zij Robrecht aan hare zijde gezien, en zij was
allengs gewoon geworden hem als eenen broeder te beschouwen.
Ofschoon eenige jaren ouder dan zij, had hij gedurende hare
kindsheid wel dikwijls hare spelen gedeeld. Later was hij
ernstiger geworden; maar hij was toch zoo goed en zoo minzaam
voor haar gebleven dat zij dan met dankbaarheid aan hem en aan
hare kinderjaren kon denken. Ach, was het iets meer dan
broederlijke genegenheid, dit diep en innig gevoel dat hen alle
drie reeds zoolang in den band der schuldelooze vriendschap hield
gesloten?</p>
<p>Dit waren de angstige gepeinzen der maagd, terwijl zij
langzaam de Hoogstraat instapte.</p>
<p>Van wederzijde dezer straat kon men drie slag van woningen
bemerken. De talrijkste waren huizen tot welker bouw men
terzelfder tijd hout en baksteenen had gebezigd. Eenigen dezer
woonsteden van welhebbende poorters waren tamelijk hoog, en de
stijlen hunner enge deuren en de omlijsten hunner rondbogige
vensters waren met eenen overvloed van gesneden beeldwerk
versierd. Het benedengedeelte dezer huizen was ingericht tot
winkels of stapels van allerlei waren; men verkocht er laken en
lijnwaad, leder, huisgerief, ijzerwerk, landbouwgereedschappen en
vele andere benoodigheden des levens of voorwerpen des
handels.</p>
<p>Daartusschen en bij groepen hier en daar te zamen geschikt,
zag men ook houten hutten zonder verdiep, zeer laag en
onzindelijk, die tot schuilplaats dienden aan onvrije of geheel
arme lieden.</p>
<p>Verder, ten einde der straat, hieven twee ridderlijke
Steenen<a name='FNanchor_4_4'></a><a href=
'#Footnote_4_4'><sup>[4]</sup></a> <!-- Page 13 -->hunne ronde of
achtkantige torens in de hoogte; zij schenen door hunnen loggen
bouwtrant en door de schietgaten, die als zoovele wakende oogen
over de poortershuizen heenkeken, al wat hen omringde te
bedreigen en te overheerschen. En waarlijk, zulk sterk slot, te
midden der stad zelve opgericht, moest in dien tijd den burgers
en onvrijen lieden ontzag en vrees inboezemen voor de
heerschzuchtige ridders, die met macht uit dit arendnest konden
vallen, om onrecht te plegen, doch niet vervolgd konden worden
achter muren welke de stormram zelfs onwrikbaar vond.</p>
<p>Van zulke versterkte Steenen stonden er velen binnen Brugge of
in de nabijheid; want reeds alsdan ontkiemden niet alleenlijk in
deze stad de Vlaamsche bedrijvigheid en de Vlaamsche koophandel;
maar zij was tevens het gewoon verblijf van den graaf van
Vlaanderen, wiens hofhouding talrijke edele landheeren uitlokte.
Elk dezer machtige ridders had zich het recht aangematigd om een
dergelijk bewald en immer dreigend kasteel te bewonen.</p>
<p>Dakerlia hield haren ontstelden blik gericht naar eene der
beide ridderwoningen, welker gulden weerhanen in de verte boven
de hoogste poortershuizen glinsterden.</p>
<p>Nu moest zij in hare overwegingen tot een besluit geraakt
zijn, want zij zag er zeer droef en neerslachtig uit; ja, zij
vertraagde nog haren gang, als hadde zij gevreesd het einde der
straat te bereiken.</p>
<p>Daar stond nochtans de Steen haars vaders ... maar bijna recht
er over stond de Steen waar de ouderlooze Robrecht Sneloghe met
zijne jonge zuster Witta woonde.</p>
<p>Kon Dakerlia, na eene maandlange afwezigheid, nalaten hare
trouwe vriendin Witta te bezoeken? Onmogelijk!... maar indien
Robrecht te huis was en zijn oog haren vreesachtigen blik
ontmoette? Zou zij niet beven, schaamrood worden en den angst
haars harten verraden?</p>
<p>Ja, nu toch zag zij klaar in hare eigene ziel. Hoe had zij het
zoolang voor zich zelve kunnen verborgen houden? Het nijdig woord
van Disdir Vos was er noodig geweest om haar die geheimenis te
veropenbaren: uit hare zusterlijke vriendschap voor Robrecht was
een ander gevoel ontstaan!</p>
<p>Nu wist zij waarom zij, maanden reeds voor haar vertrek, eene
<!-- Page 14 -->onweerstaanbare neiging had gevoeld om hare
bezoeken bij Witta in getal te verminderen en in duur te
verkorten; waarom zij zwijgend was geworden in Robrechts
tegenwoordigheid en den blik nedersloeg als hij haar bezag....
Ah, daarom had het beeld van Robrecht op geheel deze reis haar
vervolgd als een onverjaagbare droom!</p>
<p>Zij stond voor de poort van haars vaders Steen, toen zij met
een treurig knikken deze laatste gedachten bevestigde. Zij meende
binnen te treden, want de meid had reeds den ijzeren klopper
laten nedervallen; maar eensklaps ontsnapte haar een lange zucht;
zij richtte het hoofd als met fierheid op en murmelde in zich
zelve:</p>
<p>"Waarom zou ik beschaamd zijn? Ben ik schuldig? Heb ik voor
mij zelve het zoolang kunnen verborgen houden, waarom zou mij dan
de noodige sterkte ontbreken om het voor alle anderen te
verbergen? En indien Robrecht niet vermoedt wat er in mijn hart
omgaat?... Misschien is hij niet te huis? Ik kan toch niet als
eene vijandin afbreken met zijne goede zuster. Wat kwaad heeft
zij mij gedaan? Kom, ik zal moed hebben, mij sterk houden en God
bidden dat Hij mij machtig make tegen een gevoel dat mij
verschrikt...."</p>
<p>Zij wenkte de meid en zeide haar:</p>
<p>"Ga binnen, Gertrudis; ik behoef uwen dienst niet meer. Komt
mijn heer vader te huis en vraagt hij naar mij, meld hem dat ik
mijne vriendin Witta ben gaan bezoeken."</p>
<p>Zij richtte zich hierop tot den grooten Steen aan de overzijde
der straat en vroeg eenen dienaar, die in de halfgeopende poort
stond, of jonkver Witta Sneloghe te huis was.</p>
<p>Met een bevestigend antwoord leidde de huisknecht haar over
den Neerhof. Zij volgde hem schier bevend; doch toen hij haar
meldde dat zijn meester sedert den vroegen morgen reeds was
uitgegaan, verlichtte haar gemoed en zij glimlachte zelfs met
blijdschap, als viele er een drukkende steen van haar hart.</p>
<p>De dienaar bracht haar in eene kleine benedenzaal en schoof
eenen leunstoel vooruit.</p>
<p>"Jonkver Wulf", zeide hij, "mijne meesteresse is boven en
ongetwijfeld bezig aan haren opschik. Ik zal eene meid bevelen
<!-- Page 15 -->haar van uwe komst te gaan verwittigen. Gelief
dus het mij niet ten kwade te duiden indien gij verplicht waart
eene korte wijle te wachten"</p>
<p>Dakerlia zette zich neder en liet hare blikken, vrij en
helder, rondom deze kamer dwalen, elk voorwerp glimlachend
aanziende, als begroette zij oude, zeer oude vrienden, tusschen
welke zij in reeds verre afzijnde tijden had geleefd.</p>
<p>Inderdaad, het speelzieke kind, het vrije en zorgelooze
meisje, dat hier vroeger leefde, bestond niet meer; de tijd van
heldere, belanglooze vriendschap was reeds het verleden
geworden....</p>
<p>De zaal waarin zij zich bevond was tamelijk duister, dewijl de
kleine, groenachtige vensterruiten slechts een beperkt en
gematigd licht toelieten. Aan de voeten der jonkvrouw spreidde de
vloer van kleurige baksteenen zijne gebloemde reken uit; boven
haar hoofd rustte het verdiep op eiken balken, welker kanten en
steunsels versierd waren met schoone beeldingen, schitterende van
goud en allerlei prachtige verven. Eveneens bestond hier alle
huisraad uit gesneden eikenhout dat, ofschoon donker en zwaar, de
teekens droeg van geduldvollen arbeid en van rijkdom.</p>
<p>In het diepe der zaal verhief zich een hooge schoorsteen van
blauw arduin, en daarboven prijkten eenige ridderlijke wapens,
zooals een krijgsdegen, een maliehemd, een harnas en een ijzeren
stormhoed.</p>
<p>Dakerlia was opgestaan en stapte rondom de kamer, als wilde
zij elk der voorwerpen, welke er zich bevonden, van naderbij
beschouwen. Misschien gaf zij slechts toe aan de onrustigheid die
haar nog beheerschte.</p>
<p>Zij was blijven stilstaan voor eene halfgeopende kas waarin
drie of vier boeken op een berd lagen. Met verslondenheid hield
zij eene wijl de oogen er op gevestigd. Zij keek eensklaps
bespiedend naar de deur der zaal, als iemand die aarzelt om eene
laakbare daad te plegen, greep dan de deur der kas aan en opende
ze verder....</p>
<p>Een zucht ontsnapte haar. Daar stond, nevens de boeken, eene
dooze of zeer klein schrijn, met leder overtogen en met gulden
inlegwerk gesierd, dat ongetwijfeld een juweel of eenig ander
kostbaar kleinood moest bevatten.</p>
<p>Eene lange wijl staarde zij beweegloos doch met begeesterden
<!-- Page 16 -->blik op deze dooze, legde eindelijk aarzelend de
hand er op en schouwde biddend ten hemel.</p>
<p>Zij murmelde zeer zacht, als vreesde zij dat haar gelispel
door iemand kon worden gehoord:</p>
<p>"Dit schrijn bevat het levensgeluk eener vrouw! Toen zijne
moeder haar einde voelde naderen, schonk zij hem het kostbaar
juweel, en zeide tot vaarwel:'Robrecht, sier daarmede den hals
uwer bruid tot mijne gedachtenis!' Wie? wie zal het zijn, o
genadige God?"</p>
<p>Maar een gevoel van beschaamdheid greep haar aan; zij duwde de
kas toe, keerde terug naar den leunstoel en liet er zich op
nederzakken.</p>
<p>Waarschijnlijk zette zij den gelukkigen droom voort, die bij
de kas hare dwalende ziel had gestreeld; want nog was haar oog
helder en een blijde glimlach bleef op hare lippen zweven ...
totdat eene nog jongere maagd dan zij in de zaal trad en, met
opene armen op haar toesnelde terwijl zij uitriep:</p>
<p>"Ah, God dank, God dank, daar zijt gij behouden weergekeerd,
lieve Dakerlia!"</p>
<p>"Goede, dierbare Witta", murmelde jonkver Wulf ontroerd,
terwijl zij Robrechts zuster omhelsde, "hoe heb ik onverpoosd aan
u gedacht! Nu toch ben ik wel gelukkig u weder te zien!"</p>
<p>"En ik, Dakerlia, ik was zoo bedroefd en treurig dezen
morgen...."</p>
<p>"Treurig? Waarom, vriendinne?"</p>
<p>"Van gisterenavond heeft mijn broeder mij gezegd dat gij
teruggekomen waart. Hij vernam het van onzen oom, den kastelein
Hacket, die u in eenen wagen de Ezelpoort zag binnenrijden. Ik
ben vandaag met de zon opgestaan en heb lang uitgezien of gij
niet kwaamt. De vermoeidheid, niet waar? Gij hebt wat laat
geslapen?"</p>
<p>"Maar neen, gij misgrijpt u", antwoordde Dakerlia, hare
vriendin de hand nemende. "Kom, laat ons zitten en kouten. Het is
eene gansche geschiedenis die ik u moet vertellen."</p>
<p>"De reden waarom gij zoo laat mij bezoekt?"</p>
<p>"Ja, Witta; het was eene gelofte die ik, op zee, aan
Onze-Lieve-Vrouw van Brugge heb gedaan."</p>
<p>"<!-- Page 17 -->Op zee, Dakerlia? In eenen storm? Geloofd zij
de Heilige Moeder, die u heeft beschermd. Maar, lieve hemel, hoe
geraaktet gij op de woeste zee?"</p>
<p>"Die zal ik u gaan verhalen, Witta. Luister slechts.... Toen
wij te Lampernisse op de hofstede mijner moei kwamen, was zij zoo
ziek dat wij haar onzen innigen dank betuigden omdat zij ons had
laten roepen. Nadat ik bijna twee weken nevens haar bed had
gewaakt, haar had getroost en verpleegd, werd zij eensklaps
beter, en een paar dagen daarna gevoelde zij zich reeds tot
zooverre hersteld dat zij van den bedde opstond en met mij in den
hof wandelde...."</p>
<p>"Hoe? Uwe moei is genezen!" kreet Robrechts zuster
verwonderd.</p>
<p>"Maar neen, Witta. Laat mij toch voortgaan. Zij scheen geheel
genezen en onze zorgen niet meer te behoeven. Te Veurne, dat
schier aan Lampernisse paalt, vernam mijn vader dat eenige
kooplieden, vrije mannen en Kerels als hij, voorgenomen hadden in
gezelschap naar Witzand te reizen, eene zeehaven in het
graafschap van Boonen<a name='FNanchor_5_5'></a><a href=
'#Footnote_5_5'><sup>[5]</sup></a> gelegen. Dit bracht mijnen
vader op de gedachte deze gelegenheid waar te nemen om zijnen
broeder te bezoeken die niet verre van daar te Helbedinghem
woont, en welken hij in tien jaar niet meer had gezien. Het was
wel dertig uren verre; maar toch, ik, nieuwsgierig om dit
gedeelte van het oude Kerlingaland te kennen...."</p>
<p>"Dertig uren verre over zee? En gij hebt aanvaard?" kreet
Witta verbaasd.</p>
<p>"Dan nog niet, vriendin. Wij reisden over land, en kwamen na
vier dagen behouden te Witzand aan."</p>
<p>"Maar hebt gij niets merkwaardigs of zonderlings onderwege
gezien, Dakerlia? Vertel mij toch iets van uwe lange reis!"</p>
<p>"Wat zal ik u vertellen? Het land, alhoewel wat heuvelachtig,
ziet er uit als hier; de lieden zijn er Kerels van ons geslacht
en <!-- Page 18 -->spreken er hetzelfde Dietsch als wij, Kerels
van Vlaanderen<a name='FNanchor_6_6'></a><a href=
'#Footnote_6_6'><sup>[6]</sup></a>."</p>
<p>"Zij zijn dus ook vrije mannen?"</p>
<p>"Dat weet ik niet al te wel", gaf Dakerlia, het hoofd
schuddende, ten antwoord. "Het schijnt dat hunne voorvaders
vroeger door de graven van Gwynen en van Boonen wreedelijk zijn
verdrukt geworden, en dat zij nu in eene halve dienstbaarheid
leven. Het recht tot het voeren van wapens is hun ontroofd. Zij
betalen eene schatting om eene houten kolf tot verdediging te
mogen dragen, en die verlaten zij nooit. Daarom noemt men hen de
Kolvekerels, en die onrechtvaardige schatting, de Kolvekerlij<a
name='FNanchor_7_7'></a><a href=
'#Footnote_7_7'><sup>[7]</sup></a>. Deze menschen, wanneer de
vrije Kerels uit Vlaanderen zien, klagen over hun lot en drukken
de hoop uit dat zij nog wel eens uit de dienstbaarheid zullen
opstaan. Anders zijn zij van opzicht, gestalte en kleeding geheel
gelijk aan onze Kerels die de Ambachten bewonen. Meer weet ik u
van hen niet te vertellen."</p>
<p>"Maar hoe geraakt gij op de zee, Dakerlia?"</p>
<p>"Het is gansch eenvoudig. Te Witzand lag een schip van Brugge,
dat met eene lading koren en schapevachten naar het Swin<a name=
'FNanchor_8_8'></a><a href='#Footnote_8_8'><sup>[8]</sup></a> zou
varen. De stuurman was een Kerel van Uitkerke die mijn vader goed
kende. Hij stelde ons voor ons onderweg te Sandeshove<a name=
'FNanchor_9_9'></a><a href='#Footnote_9_9'><sup>[9]</sup></a>, op
de Vlaamsche kust, aan wal te zetten. Daar wij geen gezelschap
hadden om over land terug te keeren en de reis over zee korter en
gemakkelijker is, besloot mijn vader het aanbod van den stuurman
te aanvaarden, indien ik toestemde. Ik durf het wel bekennen,
Witta: ik was een beetje verschrikt van de overvaart op den
grooten, wilden plas; maar de tegenwoordigheid van eenen Walschen
priester, die naar Rodenburg<a name='FNanchor_10_10'></a><a href=
'#Footnote_10_10'><sup>[10]</sup></a> wilde en met ons zou varen,
gaf mij moed."</p>
<!-- Page 19 -->
<p>"En gij deinsdet niet terug van eene zoo lange zeereis,
Dakerlia?"</p>
<p>"Neen, vermits een priester ze zonder kommer wilde
ondernemen."</p>
<p>"Een priester is een man; wij zijn zwakke vrouwen."</p>
<p>"Maar, onnoozele Witta, onderscheidt de zee?"</p>
<p>"Het is gelijk, Dakerlia; gij doet mij kiekenvleesch krijgen.
Vertel haastig: gij gingt op het schip?"</p>
<p>"Ja. Den vijfden dag na onze aankomst te Witzand, met eenen
zachten, gunstigen wind, staken wij des morgens in zee. Het was
helder weder en, ofschoon zeer verre van de kust, konden wij de
zandduinen langs het strand in de zon zien schitteren. De Walsche
priester koutte met mij en toonde mij in de verte de havens en
dorpen welke hij herkende. Zoo voeren wij voorbij eene stad die
mijn vader Rembrechtsgat noemde en de priester mij met den naam
van Calaisiacum of Kales aanwees. Daar viel, nevens ons schip,
een groote vogel uit de lucht, die duikelde en met eenen visch in
den snavel opwaarts steeg. Deze vogel was een zee-arend en had
blauwe beenen. Mijn vader zeide mij ter dier gelegenheid dat de
Kerels van de zeekust, om te betuigen dat zij stoute en behendige
stuurlieden zijn, zich zelven Blauwvoeten noemen, dit wil zeggen:
arenden der zee. Daarvan komt het, Witta, dat onze vijanden alle
Kerels dien naam als een spotwoord toewerpen<a name=
'FNanchor_11_11'></a><a href=
'#Footnote_11_11'><sup>[11]</sup></a>."</p>
<p>"<!-- Page 20 -->Ja, maar de Kerels noemen de Leenheeren
Isegrims, dat is wolven. Het is niet schooner...."</p>
<p>"Later op den dag zagen wij Mardyck en de nieuwe kerk in de
duinen, die de priester Dino-Clesia heette, dat is Duinkerke.
Schoon en zacht was het weder tot dan gebleven; ik had den
ganschen dag op het dek gestaan, uitkijkend naar de duinen, of
mijnen blik badend in het kolkachtig en onbestemd verschiet der
groene zee, toen eene grauwe wolk zich aan den gezichteinder
vertoonde. Alhoewel nu en dan een zwakke weerlicht uit den schoot
der donkere streep opwalmde, begreep ik niet waarom de schipper
onmiddellijk ongerust werd en met stille stem geheimzinnige
bevelen aan zijne bootsgezellen gaf. Maar de wolk groeide al
spoedig tot eenen zwarten berg aan, schoot als een loodvervige
muur voor de zon, ontplooide zich over den ganschen hemel en
dompelde ons in eene angstwekkende duisternis. Onder voorwendsel
dat het sterk zou regenen, had men mijnen vader en mij naar
beneden in de kamer van het schip doen gaan. Daar hoorden wij
weldra doffe, doch akelige donderslagen. Het bliksemlicht was zoo
hevig dat het ons scheen te willen verblinden. Tot dan besefte ik
niet dat eenig bijzonder gevaar ons bedreigde; want het schip lag
stil en rustig, dacht mij. Ik geloofde mijnen vader die poogde
mij te overtuigen dat hier geene reden bestond om ongerust te
zijn, en ik toonde mij zelfs zeer tevreden, omdat iets nieuws de
eentonigheid onzer reis ging onderbreken.... Maar, Witta lief,
eenige oogenblikken daarna zat ik nevens mijnen vader geknield,
hem met de eene hand vasthoudend om niet te vallen, en de andere
in de hoogte heffende om 's hemels bijstand af te smeeken. Een
woedend orkaan was over de zee gerezen en hief nu de golven tot
bergen in de hoogte. Het schip slingerde heen en weer, het
draaide, het wentelde, het kraakte! Tweemaal werd ik met mijnen
vader tegen den wand geslagen; doch wij stonden telkens op om nog
inniger te bidden. Donder, hagel, wind huilden daarbuiten, als
ware het einde der wereld verschenen...."</p>
<p>"O, mijn God!" zuchtte Robrechts zuster, "ik beef! Het koude
zweet staat mij op het voorhoofd! En gij zijt niet van schrik
gestorven, Dakerlia?"</p>
<p>"Het is dan, Witta, dat ik Onze-Lieve-Vrouwe van Brugge
<!-- Page 21 -->mijn gouden kruis met de groene smaragden heb
beloofd op te dragen, indien zij mijnen vader en mij geliefde
tegen dezen akeligen dood te beschermen. Zij heeft mijn gebed
verhoord. En ik, zoohaast dezen morgen de zon was opgerezen, ben
met mijnen vader ter kerke gegaan om er de gedane gelofte te
vervullen. Wij zijn zeer lang blijven bidden en danken ... en dit
is de reden waarom ik zoo laat tot u ben gekomen."</p>
<p>"Maar Dakerlia", murmelde Witta, "dit is een verbazend
mirakel! Viel het schrikkelijk onweer zoo eensklaps door de
voorspraak van Onze-Lieve-Vrouw?"</p>
<p>"Neen, het duurde nog lang voort; maar het verminderde
allengs. Ik werd ziek van de zeekwaal en bleef dien geheelen
nacht te bedde, schrikkelijk lijdend, doch bijna bewusteloos. Des
anderen daags rees de zon weder aan eenen blauwen hemel op, en ik
was geheel genezen. De stuurman liep de haven van Sandeshove
binnen en zette ons daar aan wal. Wij, uiterst welgemoed over
onze behoudenis, trokken langs Veurne naar Lampernisse...."</p>
<p>Hier werd Dakerlia's stem eensklaps dof en zij onderbrak haar
verhaal.</p>
<p>"Welnu?" vroeg Robrechts zuster. "Wat geschiedt u? Tranen in
uwe oogen?"</p>
<p>"Ja, Witta; wij meenden mijne goede moei gansch hersteld te
vinden ... en oordeel over onze droefheid: toen wij de hofstede
binnentraden en de armen reeds uitstaken om haar te omhelzen,
toonde men ons...."</p>
<p>"Hemel, wat toch?"</p>
<p>"Haar lijk, Witta!"</p>
<p>Een kreet van medelijden klonk door de zaal, en de beide
jonkvrouwen bleven eene poos zwijgend. Dan zeide Witta:</p>
<p>"Kom, Dakerlia, troost u in de gedachte dat de Heer haar eene
plaats in zijnen schoonen hemel heeft gegund. Zij was reeds oud,
ongetwijfeld, en wij zijn allen sterfelijk."</p>
<p>"Het is waar, mijne goede Witta; genoeg reeds heb ik ginder
geweend; want gij zoudt niet gelooven, vriendinne, hoe treffend
en hoe roerend de lijkplechtigheden zijn onder onze Kerels der
Ambachten!"</p>
<p>"De Kerels zijn immers Christenen als wij?" bemerkte
<!-- Page 22 -->Robrechts zuster, "Het moet te Veurne bijna
toegaan gelijk hier te Brugge."</p>
<p>"Neen, toch niet. Wel zijn zij Christenen; maar zij hebben nog
vele voorvaderlijke gewoonten behouden, welke wij, Kerels in de
steden, sedert lang hebben vergeten. Van den kerkelijken dienst
moet ik u niet spreken, die is inderdaad overal dezelfde. Het
lijk mijner moei lag in hare schoonste zondagskleederen
uitgestrekt op eene breede tafel, met een spinrok in den arm,
even alsof zij nog leefde. Iemand zeide mij sedert, dat men
nevens het doode lichaam van eenen man een naakt zwaard legt en
de afgestorvene kinderen met speelgoed omringt....<a name=
'FNanchor_12_12'></a><a href=
'#Footnote_12_12'><sup>[12]</sup></a> Aan het voeteneinde mijner
moei stonden drie schotels, de eene met gebraden vleesch, de
andere met gortebrij, de derde met kleine koeken van weitebloem,
en daarnevens eene groote kruik met hoppebier. Met welk inzicht
zulks geschiedde, kon men mij niet goed verklaren. Oude vrouwen
schenen te gelooven dat 's menschen ziel, wanneer zij eens van
het lichaam is gescheiden, nog kan eten, en men daarom voedsel
bij het lijk moet zetten. Vindt gij die gedachte niet zonderling,
Witta?"</p>
<p>"Het is bijgeloof, zondig bijgeloof, Dakerlia."</p>
<p>"Het scheen mij insgelijks zoo. Maar het is niet alles.
Gedurende de drie dagen dat mijne moei boven de aarde bleef
liggen, zaten immer twaalf vrouwen rondom het lijk te krijschen
en te huilen, dat men het wel op honderd stappen buiten de
hofstede kon hooren. Deze vrouwen woonden in de gebuurte of waren
bloedverwanten of bekenden, en alle drie uren wisselden zij
elkander af. Mij kwetste dit overdreven misbaar; maar men deed
mij begrijpen dat, hoe meer en hoe heviger er werd geweend en
geklaagd, hoe grooter eere der afgestorvene werd
bewezen.&mdash;Den avond voor de begrafenis had men mij uit de
doodenkamer doen gaan; maar men riep mij een half uur daarna
terug. Daar vond ik al onze bloedverwanten, vrouwen en mannen, in
grooten ernst en plechtigheid rondom de lijktafel. Een stokoud
man, met <!-- Page 23 -->eenen langen witten baard, deed eenige
zonderlinge teekens over mijne moei en scheen iets in haar oor te
prevelen; dan nam hij de weitekoekjes, brak ze aan twee en gaf
den omstanders elk een stuk. Iedereen begon er van te eten. Mijn
vader, die mijne aarzeling bemerkte, deed mij de anderen
navolgen. Ik mocht niet weigeren deel te nemen aan deze
plechtigheid, die men <i>het doodenmaal</i> noemde. Daarna schonk
men bier uit de kanne in eenen grooten hoorn en men dronk <i>de
doodenminne</i> in het ronde, terwijl de oude man met den witten
baard eenige druppels uit de kan rondom het lijk stortte en
vreemdklinkende woorden mompelde. Voor het laatste moesten wij
tot vaarwel het lijk eenen kus op voorhoofd en lippen drukken, en
dit heet men daar de <i>doodenzoene</i>, die alle reden tot wrok,
haat of vijandschap vernietigt welke er tusschen de afgestorvene
en iemand der aanwezigen zou kunnen bestaan."</p>
<p>"Maar, lieve hemel!" zuchtte Robrechts zuster, "men zou zeggen
dat gij van Heidenen spreekt! En gij hebt aan deze onchristelijke
plechtigheden deelgenomen, Dakerlia?"</p>
<p>"Ik moest wel, mijn vader gebood het mij. En toch, wat kwaad
bestaat daarin, Witta? Het zijn onze voorouderlijke
gewoonten."</p>
<p>Robrechts zuster schudde afkeurend het hoofd.</p>
<p>"Kom, laat ons nu daarover niet twisten", hernam Dakerlia
"Waren wij in de Ambachten geboren en opgevoed, wij zouden deze
gewoonten noch vreemd noch laakbaar vinden."</p>
<p>"Maar, Dakerlia, een kanunnik van Poperinghem zeide mij eens
dat de Houtkerels, die in de bosschen wonen, den boozen geest
aanbidden."</p>
<p>"Deze kanunnik heeft men bedrogen. De Kerels hebben vele
vijanden die kwaad van hen spreken; maar geloof mij, Witta, de
lieden van Kerlingaland<a name='FNanchor_13_13'></a><a href=
'#Footnote_13_13'><sup>[13]</sup></a> denken aan God bij al wat
zij doen."</p>
<p>"Welnu, ga voort, Dakerlia. Was de begrafenis uwer moei
prachtig?"</p>
<p>"<!-- Page 24 -->Prachtig, zooals wij het verstaan, neen; maar
er was groote toeloop van volk. Het lijk, door vrouwen gedragen,
was opgevolgd door wel vijfhonderd menschen, allen met
bukstwijgen of wijpalmtakken in de hand. De wijpalm is in
Kerlingaland de boom der dooden. Al de mannen hadden lange
baarden, die afhingen tot verre op de borst, en aan hunne zijde
een krom zwaard, dat zij eene schermzeis noemen<a name=
'FNanchor_14_14'></a><a href=
'#Footnote_14_14'><sup>[14]</sup></a>. Elk gehuwde Kerel was
vergezeld van zijne vrouw en kinderen. Ik zag er die er wel zeven
of acht rondom zich hadden."</p>
<p>"En gingen die kinderen ter begrafenis, Dakerlia?"</p>
<p>"Het is eene wonderlijke gewoonte, ginder, Witta. Waar het
niet volstrekt onmogelijk is, heeft de Kerel altijd zijne vrouw
bij zich, en zijne kinderen zelven verlaten hem zelden. Wat
eerbied en wat genegenheid een Kerel zijne vrouw betuigt, is
bijna niet begrijpelijk. Ook, wie ginder, buiten zake van oorlog
of veete, eene vrouw durft hinderen of hoonen, wordt, het geheele
Ambacht door, als een eerlooze veracht en gehaat. Van de
begrafenis zelve zal ik u niet veel zeggen; zij geschiedde op
geheel christelijke en stichtende wijze. Maar toen wij op de
hofstede terugkeerden, begon daar een feest dat mij eerst zeer
verbaasde, doch eindelijk mij, als een vreemd schouwspel, met
groote belangstelling de oogen uit het hoofd deed kijken. Men had
de groote schuur geledigd en vele banken en tafels er in gesteld.
Daar werden nu groote ketels brij, een kalf en twee schapen
gebraden en gezoden opgediend. Al deze lieden, mannen, vrouwen,
kinderen, begonnen te eten met zulken lust dat het zonderling was
om te zien. Een paar vaten lagen in eenen hoek der schuur, en men
dronk mee en bier bij herhaalde teugen, telkens daarvan eenige
druppels ten gronde stortende. Eene vrouw, die ik naar de reden
dezer vreemde gewoonte vroeg zeide mij dat men dus van den drank
een weinig ter aarde werpt voor de ziel van den afgestorvene,
welke onzichtbaar het doodenfeest bijwoont. Eene andere,
integendeel, beweerde dat men het doet als een offer om de
Drollen te bevredigen."</p>
<p>"De Drollen, wat is dit?" mompelde Witta verrast.</p>
<p>"<!-- Page 25 -->Ja, dit weet ik reeds sedert jaren",
antwoordde Dakerlia. "Mijn vader heeft mij er meer dan eens van
gesproken. Vroeger tijd, toen de Kerels nog geheel Heidenen
waren, had elk zijn huisgod, wiens beeld nevens den haard in een
klein kapelleken stond; en, wat men at of dronk, men smeet er een
weinig van ten gronde om hem te vereeren. Deze huisgoden noemde
men de Drollen, en onze Kerels gelooven nu, dat deze Drollen
kwade geesten geworden zijn.&mdash;Daarvan, Witta, dat wij nog,
in al onze schoorsteenen, zulk kapelleken hebben, alhoewel wij er
nu een beeldje der heilige maagd Maria inzetten ...<a name=
'FNanchor_15_15'></a><a href=
'#Footnote_15_15'><sup>[15]</sup></a> maar ik ga voort met u te
vertellen van het feest. Eindelijk, als dit groote doodenmaal ten
einde was, haalde men een paar doedelzakken voor den dag, en al
deze mannen met hunne lange baarden, en de vrouwen en de kinderen
begonnen te dansen en te zingen, op de maat der speeltuigen, dat
ik er schier blind en doof van werd. Dit duurde zeer laat op den
dag, totdat twee Kerels, door de mee en den dans verdwaasd,
"kamp! kamp!" riepen, hunne zwaarden trokken en elkander het
hoofd wilden klooven. De twist werd door vrienden bijgelegd, en
men besliste daarop dat het tijd was om huiswaarts te keeren.
Zingende en springende door veld en bosch, ging elke Kerel met
vrouw en kinderen zijnen weg; en een vierendeel uur later was het
zoo stil op de hofstede alsof er niets was geschied."</p>
<p>"Mij schijnt", bemerkte Witta, "dat de Kerels in de Ambachten
grof en woest moeten zijn."</p>
<p>"Toch niet; zij zijn zeer goed, vroolijk, trouw, dienstvaardig
en arbeidszaam; maar hunne trotschheid is iets opmerkelijks. Bij
den minsten hoon grijpen zij naar hunne schermzeis...."</p>
<p>De huisknecht opende de deur en meldde zijne meesteresse dat
<!-- Page 26 -->er een schildknaap was gekomen met eene boodschap
voor mher Robrecht, welke hij slechts aan haar wilde afgeven.</p>
<p>Jonkver Sneloghe ging daarop ter zaal uit en liet hare
vriendin alleen. Korten tijd daarna keerde zij echter terug en
zeide tot Dakerlia:</p>
<p>"Dit is een schildknaap van mehr Rijkaard Van Woumen, die
mijnen broeder laat weten dat hij hem heden voor den middag ten
zijnent zal verwachten. Ik denk er nu eerst aan, Dakerlia: gij
hebt mij nog niet eens gevraagd hoe het met mijnen broeder
gaat."</p>
<p>Jonkver Wulf, door dezen onverwachten oproep verrast, murmelde
eene onduidelijke verschooning.</p>
<p>"Inderdaad", bevestigde Witta, "al die vervaarlijke
geschiedenissen van den storm op zee en de akelige
lijkplechtigheden der Kerels beletteden u aan Robrecht te
denken."</p>
<p>"Neen, neen, ik wist van uwen huisschalk dat zijn meester
welvarend is en reeds dezen morgen, zeer vroeg en opgeruimd van
geest, is uitgegaan."</p>
<p>"Opgeruimd van geest? Heeft de schalk zulks gezegd,
Dakerlia?"</p>
<p>"Ik meen het zoo te hebben verstaan."</p>
<p>"Hij zal niet wel gezien hebben: mijn broeder is integendeel,
sedert meer dan drie weken, zwaarmoedig en diep treurig
zelfs."</p>
<p>"Hij heeft verdriet? Waarom?"</p>
<p>"Ik weet het niet; hij verbergt het mij. Het moet een geheim,
een pijnlijk geheim zijn; want hij is ontevreden en verlegen als
ik hem naar de reden zijner afgetrokkenheid vraag.&mdash;Wel
poogt hij dan mij te doen gelooven dat niets hem bekommerd, en
veinst hij opgeruimdheid; maar evenras vervalt hij in stille
mijmerij en murmelt treurige woorden in zich zelven. Nauwelijks
waart gij vertrokken, Dakerlia, of mijn broeder werd dus
droefgeestig en zwijgend; nu, sedert eenige dagen is zijn
verdriet nog aangegroeid. De reden daarvan meen ik te kunnen
raden. Verbeeld u, Dakerlia, dat onze oom, de proost van
St-Donaas, en Hacket, de kastelein, zich in het hoofd gestoken
hebben mijnen broeder met Placida Van Woumen te doen
trouwen...."</p>
<p>"Mijn God ... trouwen ... wat zegt gij, Witta?" stamelde jonk
<!-- Page 27 -->ver Wulf, sidderend van het geweld dat zij deed
om den diepen indruk dezer tijding op haar te verbergen.</p>
<p>"Het zou voorwaar een eervol huwelijk zijn, Dakerlia. Mher
Rijkaard Van Woumen is een zeer geacht ridder en uiterst machtig
bij den graaf."</p>
<p>"Maar die Placida, kent gij haar, Witta?"</p>
<p>"Zeker. Men roemt hare schoonheid. Wel zegt men dat zij
trotsch is, doch dat misstaat eene edelgeborene jonkvrouw niet.
Daarbij, zij is eene der rijkste erfgenamen van Vlaanderen."</p>
<p>"Maar, Witta, haar vader is een Isegrim; een dergenen die
samenspannen met de Tancmars, onze vijanden, en met de
Leenheeren, die de Kerels der Ambachten van hunne vrijheid hebben
willen berooven."</p>
<p>"Mijn oom, de proost van St-Donaas, zegt, dat men hem ten
onrechte zulks ten laste legt. Hij heeft integendeel de Kerels
bij den graaf verdedigd."</p>
<p>"Maar, Witta, jonkver Van Woumen moest trouwen met
Ghijselbrecht Tancmar, den rusteloozen vijand der Erembalds?"</p>
<p>"Van dit huwelijk is er geen spraak meer."</p>
<p>"Het is gelijk: Placida is geene Kerlinne; het bloed der
verdrukkers vloeit in hare aderen."</p>
<p>Robrechts zuster, verwonderd over den scherpen toon van
Dakerlia's stemme, aanschouwde haar twijfelend.</p>
<p>"Gij verwondert mij", zeide zij. "Hoe zijt gij nu eensklaps
zulke onverzoenbare Kerlinne geworden? Men zou gaan vermoeden dat
gij die schuldelooze Placida eenen bijzonderen haat
toedraagt."</p>
<p>Jonkver Wulf antwoordde niet; zij scheen vertoornd, alhoewel
hare glinsterende oogen vochtig waren en zij zichtbaar geweld
deed om opwellende tranen te bedwingen.</p>
<p>Zij stond op en zeide:</p>
<p>"Ik gevoel mij niet al te wel; ik heb pijn in het hoofd en
moet rusten. Naar huis wil ik gaan."</p>
<p>Witta greep haar de hand en sprak lachende:</p>
<p>"Kom, kom, blijf met mij. Gij veinst! Maar hoe kan toch zulk
onbeduidend nieuws u dermate ontstellen?"</p>
<p>"Robrecht zal ongelukkig zijn."</p>
<p>"<!-- Page 28 -->Indien hij met jonkver Van Woumen
trouwt?"</p>
<p>"Ja, zeer ongelukkig."</p>
<p>"Waarom?"</p>
<p>"Ah, Witta, gij kent haren hoogmoed niet! Zij zal hem later de
eer verwijten die zij meent hem aan te doen door hare hand hem te
schenken."</p>
<p>"Hoe toch? mijn broeder is rijker dan zij."</p>
<p>"Ja, maar zij waant zich van edeler bloed dan een Kerel. Nu
stemt zij misschien toe het te vergeten; maar er zijn honderden
Isegrims in haar eigen maagschap, die later haar deze verbintenis
met eenen Blauwvoet zullen verwijten. Arme Robrecht, welk lot
voor zijne fiere mannelijke ziel!"</p>
<p>En bij het uiten dezer laatste woorden legde Dakerlia zich de
handen voor de oogen om de geweldige droefheid te verbergen die
haar het hart beklemde.</p>
<p>Witta misgreep zich over de reden dezer ontsteltenis en voelde
zich geneigd om de vrees harer vriendin te deelen. Zij sprak
troostende:</p>
<p>"Nu, Dakerlia, dit huwelijk is nog niet gesloten. Mijn broeder
heeft niet veel lust om te trouwen."</p>
<p>"Heeft hij u dit gezegd?" kreet Dakerlia met eene vonk van
blijdschap in de oogen.</p>
<p>"Neen, duidelijk heeft hij het mij niet gezegd. Hij is ook
voor deze zaak zoo achterhoudend, zoo stilzwijgend met mij! Ik
heb reeds eens eenen geheelen nacht in stilte geweend, omdat ik
meende zijn broederlijk vertrouwen te hebben verloren. Maar,
Dakerlia, indien hij verheugd was over de pogingen die de proost
van St-Donaas aanwendt om dit huwelijk mogelijk te maken, zou dan
mijn arme broeder sedert vijftien dagen in eenzaamheid morren,
het hoofd schudden en zijne vuisten wringen, als drukte hem een
pijnlijk gewicht op het hart?"</p>
<p>"Ach, ik begrijp het, Witta: men wil hem dwingen!"</p>
<p>"Gij weet, Dakerlia, dat hij niet licht te dwingen is."</p>
<p>"Maar indien zijn oom, de proost, het gebiedt?"</p>
<p>"Hij zal toch weigeren."</p>
<p>"Hoe weet gij dit?"</p>
<p>"Hij heeft het gezegd."</p>
<p>"U gezegd?"</p>
<p>"<!-- Page 29 -->Neen, maar ik hoorde eens, op eenen laten
avond dat ik voorbij mijns broeders kamer ging, hoe hij met
kracht uitriep: Nooit, nooit! Ik mag niet, ik kan niet!... Maar
hoort gij het kort en snel geblaf van onzen wolfshond? Gij kent
dit teeken: mijn broeder komt!"</p>
<p>Dakerlia beschouwde bevend rondom de kamer, als iemand die
onbewust een middel zoekt om aan eene gevreesde ontmoeting te
ontsnappen. Zij stapte zelfs naar de deur om heen te gaan; maar
Witta hield haar terug en riep lachend uit:</p>
<p>"Maar wat is dit nu, lieve hemel? Zijt gij vervaard van mijnen
broeder geworden? Hij is toch reeds in den gang; gij kunt hem
niet beletten u welkom te heeten."</p>
<p>Nauwelijks was Dakerlia in de zaal teruggeweken, of Robrecht
Sneloghe verscheen in de deur.</p>
<p>Hij was een jong ridder, rijzig van gestalte, sterk van leden,
met schoon gelaat, glinsterende donkere oogen en lange bruine
haren. Zijn degengevest was met gesteente afgezet, en zijn
zwierig kleedsel met kostbaar gouden stikwerk geboord. Konden
deze teekenen van rijkdom den eerbied der mindere lieden voor hem
opwekken, zijn open doch mannelijk aangezicht, iets in zijne
uitdrukking, zacht en fier tevens, stemde iedereen bij den
eersten blik tot toeneiging voor hem.</p>
<p>Bij zijne intrede in de zaal onderbrak hij zijnen stap, als
verraste de tegenwoordigheid van Dakerlia hem pijnlijk. Hij
schouwde haar zoo diep in de oogen dat zij beefde onder zijnen
blik; maar dan, zijne ontsteltenis meester wordende, ging hij tot
de jonkvrouw, reikte haar de hand en zeide met eene stem, die
eene uiterste moedeloosheid verried:</p>
<p>"Dakerlia, gij zijt terug van de reis? Wees welkom.... Ik
hoopte evenwel dat gij nog meer dan eene maand te Veurne zoudt
gebleven zijn."</p>
<p>De jonkvrouw staarde hem verwonderd aan.</p>
<p>"Zulke wensch schijnt u onbegrijpelijk, niet waar, Dakerlia?
Ach, er gaat hier iets gebeuren dat mij verschrikt en doet
lijden. Mijn verdriet kan u slechts bedroeven. Ik ga trouwen,
Dakerlia!"</p>
<p>Een smartkreet ontsnapte jonkver Wulf.</p>
<p>"Wat zoet en helder leven sleet ik hier tusschen eene teedere
<!-- Page 30 -->zuster en eene zoete vriendinne!" zuchtte de
jonge ridder, "Dit leven is ten einde voor mij!"</p>
<p>"Maar, Robrecht, het is nog niet zeker. Gij kunt weigeren!
riep Witta. "Wie heeft het recht om u te dwingen?"</p>
<p>"Weigeren, zuster? Ik heb langen tijd geweigerd; er is niets
aan te doen. Wie kan mij dwingen? Menschen niet; maar mijn plicht
jegens Kerlingaland, jegens de vrijheid. Neen, neen. Mijn vonnis
is geveld; en ik zelf heb het aanvaard. Hoe dit mogelijk, hoe dit
onvermijdelijk was, zal ik u later verklaren, zuster lief. Nu heb
ik geenen tijd; men wacht op mij."</p>
<p>Hij hoorde hoe Dakerlia snikte; hij zag hoe glinsterende
tranen van hare vingeren ten gronde vielen. Het hart klopte hem
fel bij het gezicht van Dakerlia's medelijden mij zijne smart.
Tot haar gaande, sprak hij op diep ontroerden toon:</p>
<p>"Dakerlia, gij beklaagt mij, niet waar? Ik dank u, lieve
vriendinne. Het is een bitter lot zijn leven te moeten slijten
met eene vrouw die men niet bemint en vreest nimmer te zullen
beminnen ... maar troost u, waarschijnlijk bedrieg ik mij.
Placida Van Woumen is schoon; er is goedheid in haar hart. Wie
weet? misschien zal ik haar de liefde kunnen schenken die zij
verdient...."</p>
<p>In Dakerlia's oogen, welke zij nu ontdekte, vlamde een vreemde
blik. De ridder begreep hem niet, doch deinsde er van terug en
bleef vragend op de maagd staren.</p>
<p>"Placida?" riep zij, "Placida zal u ongelukkig maken, arme
Robrecht!"</p>
<p>"Hoe kunt gij het weten?"</p>
<p>"Mijn hart, mijn hart, dat niet kan liegen, roept het
luid."</p>
<p>Mher Sneloghe worstelde in eene pijnlijke verlegenheid tegen
zijn eigen gemoed. Hij deed geweld op zich zelven om door woorden
noch gebaren het gevoel te verraden dat de bron was van zijn
verdriet. Dakerlia zou het in alle geval niet begrijpen, en zulke
veropenbaring op dit oogenblik, ware niet alleen nutteloos, maar
zelfs voor allen schadelijk, ja, misschien misdadig voor God!</p>
<p>Deze overweging deed hem besluiten de lastige, de droeve
samenspraak af te breken.</p>
<p>"Uw medelijden doet u dwalen, Dakerlia", zeide hij. "Jonkver
<!-- Page 31 -->Placida is beminnenswaardig. Ik moet weder
uitgaan en mij haasten. Ongetwijfeld wacht men reeds met ongeduld
op mij. Kom dezen namiddag ... of ik zal met mijne zuster ten
uwent gaan om u te verklaren wat mij tot dit huwelijk
dwingt."</p>
<p>Hij stapte tot eene kas, trok ze open en nam er eene dooze uit
welker deksel met gulden inlegwerk was versierd.</p>
<p>Dakerlia slaakte eenen angstschreeuw, sprong vooruit en rukte
de doos uit zijne handen ... maar, alsof zij besef had van de
onbetamelijkheid harer daad, gaf zij ze spoedig terug. Dan
bezwijkende onder hare geweldige ontsteltenis, liet zij zich op
eenen stoel vallen en bleef daar beschaamd en overvloedig
weenend, met den blik neergeslagen zitten.</p>
<p>Eene hevige siddering had Robrecht aangegrepen en eene doffe
angstkreet was hem ontsnapt. Hij aanschouwde haar eene wijl
verbaasd en zeide dan op pijnlijken toon:</p>
<p>"Dakerlia, Dakerlia, indien gij een geheim in uw hart hebt
gedragen, o, verberg het voor eeuwig uit medelijden! Er zijn
dingen die, wanneer men ze weet, ons zoo rampzalig kunnen maken,
dat wij elken verderen dag van ons leven God om den dood zouden
bidden als om de verlossing."</p>
<p>Jonkver Dakerlia stond op en, terwijl de tranen nog over hare
wangen rolden, sprak zij snikkend:</p>
<p>"Ik vertrek van hier; ik begrijp mijnen plicht, over den
dorpel van dezen Steen mag ik niet meer treden. Het geheim dat,
eilaas, tegen mijnen wil mij is ontsnapt, zal ik opsluiten in
mijn lijdend hart. Wees gelukkig, Robrecht.... O, mijn God,
Placida Van Woumen uwe vrouw! Ik zou ze zien aan uwe zijde, op de
plaats die.... Zinnelooze droom die mij de zinnen ontstelt!
Vaarwel, mher Sneloghe; bekreun u niet om mij: laat mij ziek
worden, verkwijnen, sterven!"</p>
<p>Zij wierp zich aan den hals van Witta en riep tusschen haren
koortsigen zoen:</p>
<p>"Nog eens, nog eens voor de laatste maal!"</p>
<p>En zich uit de omhelzing losrukkende, meende zij haren stap
tot de deur te richten; maar Robrecht hield haar terug en zeide
met aangejaagdheid:</p>
<p>"Blijf, Dakerlia, ik smeek u! Gij waant mij gevoelloos voor
<!-- Page 32 -->uwe smart? Mijn verdriet is dieper dan het uwe.
Ach, hadde ik het vroeger kunnen gelooven! Maar alle hoop is nog
niet verloren. Kerlingaland kan de slachtoffering van ons beider
geluk niet eischen. Wees getroost, Dakerlia. Wij hebben in
elkanders hart gelezen. Neen, neen, Placida Van Woumen wordt
mijne echtgenoote niet! Laat mij gaan; ons levensheil kan
afhangen van een enkel oogenblik."</p>
<p>Hij wierp de juweeldoos op de tafel en liep ter zaal uit.</p>
<p>Dakerlia staarde hem achterna; doch, alsof zij geen geloof had
in zijne voorspelling, legde zij welhaast de handen voor de oogen
en begon overvloediger nog te weenen.</p>
<h4>Voetnoten:</h4>
<a name='Footnote_1_1'></a><a href='#FNanchor_1_1'>[1]</a>
<div class='note'>
<p>De kerk van O.L.V. te Brugge was eerst eene kapel, ten jare
745 door St-Bonifacius gesticht.... Haar schoone toren, die voor
baak aan de zeevaarders dient, heeft eerst 442 voet hoogte
gehad.</p>
<p>LANSSENS <i>aloude staat van Vl.</i>, bl. 235</p>
</div>
<a name='Footnote_2_2'></a><a href='#FNanchor_2_2'>[2]</a>
<div class='note'>
<p>Men noemde alsdan eene stad <i>eene poort</i> en de burgers
<i>poorters</i>.</p>
</div>
<a name='Footnote_3_3'></a><a href='#FNanchor_3_3'>[3]</a>
<div class='note'>
<p>Bij verkorting zeide men, tot aanzienlijke personen sprekende,
<i>mher</i> voor mijnheer, <i>ver</i> voor vrouw, <i>jonkver</i>
voor jonkvrouw.</p>
</div>
<a name='Footnote_4_4'></a><a href='#FNanchor_4_4'>[4]</a>
<div class='note'>
<p>De woningen van aanzienlijke lieden, meest uit zware steenen
gebouwd en met waaktorens voorzien, noemde men Steenen, welk
woord gelijkstaat met het Fransch <i>manoir, donjon,
castel</i>.</p>
</div>
<a name='Footnote_5_5'></a><a href='#FNanchor_5_5'>[5]</a>
<div class='note'>
<p>Niet verre van de Fransche stad Boulogne lag alsdan de
vermaarde zeehaven <i>Witsant</i>, dus genoemd naar het witte
zand der duinen, evenals nu het Vlaamsche zeestadje
<i>Blankenberghe</i>.</p>
</div>
<a name='Footnote_6_6'></a><a href='#FNanchor_6_6'>[6]</a>
<div class='note'>
<p>Dat de bevolking der kusten tot onder de muren van Boulogne
Vlaamsch sprak, bewijzen de namen der omliggende dorpen, zooals
Helbedinghem Leubringhem, Santingheveld, Pepelingen, enz.</p>
</div>
<a name='Footnote_7_7'></a><a href='#FNanchor_7_7'>[7]</a>
<div class='note'>
<p>"In diebus illis fuerunt homines quidam clavati sive
clavigeri, quos vulgo <i>Colvekerlos</i> nominatos audivimus, in
terra Ghisnensium habitantes, qui clavati sive vlavigeri a clava
dicebantur agnominati, eo quod non licebat eis aliquod genus
armorum nisi clavas tantum bajulare. Hii siquidem, quadam
impropitiationis specie, ab Hammensibus dominis quasi sub
servilis conditionis jugo constricti tenebantur."</p>
<p>LAMBERTI <i>Ardensis ecclesiae presbiteri chronicon</i>,
uitgegeven door le Mis Godefroy Menilglaise, Parijs. 1855, pag.
87.</p>
</div>
<a name='Footnote_8_8'></a><a href='#FNanchor_8_8'>[8]</a>
<div class='note'>
<p>De wijde inham bij Sluis, vroeger de haven van Brugge, heette
men het <i>Swin</i>.</p>
</div>
<a name='Footnote_9_9'></a><a href='#FNanchor_9_9'>[9]</a>
<div class='note'>
<p>Nu de haven van Nieuwpoort.</p>
</div>
<a name='Footnote_10_10'></a><a href='#FNanchor_10_10'>[10]</a>
<div class='note'>
<p>Nu Ardenburg.</p>
</div>
<a name='Footnote_11_11'></a><a href='#FNanchor_11_11'>[11]</a>
<div class='note'>
<p><br>
In deser wijs so hadden die aren,<br>
Valken en de sperwaren,<br>
<i>Blauwvoeten</i> ende smerlen mede<br>
Al vergadert daer ter stede.<br>
</p>
<p>Gedicht <i>van der Vledermuus</i>.</p>
<p>In het nabericht van den <i>Reinaert de Vos</i>, uitgegeven
door J.F. WILLEMS, pag. 384.</p>
<p>Bij JOHANNES LEUNIS, <i>Synopsis der drei Naturreiche,</i> t.
I, p. 81, wordt deze vogel dus opgegeven: <i>Pandion
Haliaetos</i>. L. Flussadler. Fischaar, Entenstosser.... BLEINE
BLAU.</p>
</div>
<a name='Footnote_12_12'></a><a href='#FNanchor_12_12'>[12]</a>
<div class='note'>
<p>Zie over deze lijkplechtigheden: <i>Overblijfsels van den
Heidenschen godsdienst onzer voorvaderen</i>, J. HUYTENS,
Messager des sciences hist. de Gand, ann&eacute;e 1860.</p>
</div>
<a name='Footnote_13_13'></a><a href='#FNanchor_13_13'>[13]</a>
<div class='note'>
<p>"De zeekust van Vlaanderen, die de Noormannen
<i>Kerlingaland</i> noemden." VICTOR DE RODE, <i>Annales du
Comit&eacute; flamand de France</i>, t. VIII, pag. 51</p>
</div>
<a name='Footnote_14_14'></a><a href='#FNanchor_14_14'>[14]</a>
<div class='note'>
<p>Scharmasax, scarmsax.</p>
</div>
<a name='Footnote_15_15'></a><a href='#FNanchor_15_15'>[15]</a>
<div class='note'>
<p>Zie over de bijgeloovigheid aangaande deze <i>Drollen</i> J.
HUYTTENS, <i>Messag. des sciences de gand</i>, 1860.</p>
<p>J.F. WILLEMS, in zijne uitgaaf van <i>Reinaert de Vos</i>,
haalt de volgende verzen aan uit <i>eene genouchelijke clute van
nu noch</i>:</p>
<p><br>
Ic wil u belesen ende besweren<br>
By cocketoysen, by neckers, by maren<br>
Ende by den <i>drollen</i>....<br>
</p>
</div>
<hr style='width: 65%;'>
<a name='II'></a>
<h2>II</h2>
<br>

<p>In het midden der stad Brugge stond eene sterke vesting,
weleer als wijkplaats tegen de invallen der wreede Noormannen
gebouwd. Men noemde ze den Burg.</p>
<p>Ten zuiden en ten westen was zij ongenaakbaar gemaakt door
zeer breede grachten; ten noorden en ten oosten was zij beschut
door eenen hoogen steenen wal, met gaanderijen, schietgaten en
kanteelen.</p>
<p>Drie bruggen en vier poorten gaven toegang tot het wijde
vierkante binnenplein, waar rondom de aanzienlijkste gebouwen der
stad zich verhieven.</p>
<p>Trad men van den kant der Markt, over de Hofbrug, den Burg
binnen, dan zag men schuins voor zich 's Heeren hof, een schoon
paleis, met eene overwelfde bovengang, die men de Loove noemde,
en waarbinnen de graaf van Vlaanderen, als hij te Brugge zich
bevond, zijn hof hield.</p>
<p>Ter rechterzijde verhief zich een even groot doch min p
<!-- Page 33 -->rachtig huis, dat men den Steen heete en waarin
de kastelein van Brugge, dit is de bevelhebber en bewaarder van
den Burg, zijn verblijf had.</p>
<p>Daarnevens, met den achtergevel naar de Markt, stond het
Gijselhuis, dat tot gevangenis diende.</p>
<p>De vierde zijde, ten noorden van het plein, was geheel
ingenomen door geestelijke gebouwen, zijnde ten eerste de schoone
kerk van St-Donaas, welker hooge, vierkante toren omringd was met
twee breede, gekanteelde gaanderijen, opdat men ook van daar den
vijand mocht bevechten, indien de Burg eenen aanval af te weren
had<a name='FNanchor_16_16'></a><a href=
'#Footnote_16_16'><sup>[16]</sup></a>; dan het klooster St-Donaas
met de huizen der kanunniken en de slaapsteden en eetzalen der
broeders en eindelijk het hof der proostdij, dat door Bertulf,
proost van St-Donaas en erfkanselier van Vlaanderen, werd
bewoond.</p>
<p>Alhoewel deze geestelijke gebouwen binnen den algemeenen wal
van den Burg waren begrepen, omringde hen nog een bijzondere
muur, zeer hoog en sterk, met torentjes en kanteelen, zoodat,
indien de Burg in de handen der vijanden mocht vallen, de kerk,
het klooster en de proostdij nog lang wederstand konden
bieden.</p>
<p>Tusschen de grootere gebouwen van den Burg zag men, in alle
tusschenruimten, er nog andere van mindere uitgestrektheid, die
tot voorraadstapels, wapenhuizen of stallingen waren bestemd.</p>
<p>De Burg was dus de zetel der openbare macht in Vlaanderen.
Niet slechts omdat hij het paleis van den vorst bevatte; maar
bovenal omdat de proost van St-Donaas en de kastelein van Brugge
er hun verblijf hielden.</p>
<p>Trouwens, deze twee ambtenaren, staande de eene aan het hoofd
der geestelijke en de andere aan het hoofd der wereldlijke
overheid, opzichtens al de vrije Ambachten afhangende van Brugge,
bezaten meer onmiddellijken invloed op dit groot gedeelte van het
Westelijk Vlaanderen dan de vorst zelf. Hunne aanzienlijke
grondbezittingen en hun persoonlijke rijkdom vermeerderden dien
invloed tot zooverre, dat de ridders van de hofho
<!-- Page 34 -->uding des graven met nijdig oog zulke
buitenmatige macht aanschouwden, meest nog omdat deze, volgens
hunne meening, eenen ondraaglijken hoon voor allen waarlijk
edelgeboren man daarstelde.</p>
<p>Inderdaad, Bertulf, de proost van St-Donaas, en zijn broeder
Hacket, de kastelein, waren Kerels, afkomstig uit het
Veurne-Ambacht, waar zij hunne grondbezittingen hadden.</p>
<p>Nog meer kerels genoten in Brugge door hunnen rijkdom eenen
bijzonderen invloed. Men noemde hen de Erembalds, omdat de
voornaamste onder hen afstamden van Erembald, den eersten Kerel
die het ambt van kastelein bekwam, en daardoor in 's lands
bestuur boven andere ridders zich verhief.</p>
<p>Hoe dit laatste geschiedde, is gemakkelijk te begrijpen. De
leenheeren of de zoogenaamde edellieden aanzagen allen arbeid en
allen handel als onteerend. Hunne eenige inkomsten bestonden in
de lasten en schattingen welke zij hunnen lijfeigenen of
dienstbaren veldbewoner opdrongen, en in de tollen van doorvaart
die zij reizigers en kooplieden afpersten.</p>
<p>De vrije mannen van Kerlingaland aanschouwden daarentegen den
arbeid als eenen plicht en den landbouw en den koophandel als
vereerend. De gansche scheepvaart van Vlaanderen en de
visscherij, tot de Engelsche kust, waren in hunne handen. Ontbrak
er graan in het land, zij gingen het koopen tot in Denemarken,
ja, tot in de Morgenlandsche zee.</p>
<p>Geen wonder dus, dat mettertijd de bedrijvigste en
verstandigste dezer Kerels groote rijkdommen hadden
verzameld.</p>
<p>Toen nu de vorsten en voorname leenheeren, om zich gemakkelijk
geld aan te schaffen, hadden begonnen de ambachten, tollen en
inkomsten, waarover zij beschikten, om zoo te zeggen, aan den
meestbiedende te verkoopen, dan zullen zulke Kerels, zooals de
genaamde Erembald, niet nagelaten hebben deze gelegenheid te
benuttigen om zich tot de eerste waardigheden van den Staat te
verheffen.</p>
<p>Dewijl zij deze waardigheden door zulken koop wettelijk en
erfelijk bezaten, konden zij daarvan niet worden beroofd, al
mochten ook de ridders, ja de graaf zelf, met geheime spijt de
verheffing dezer machtige Brugsche Kerels aanzien.</p>
<!-- Page 35 -->
<p>Eene meerdere reden nog om de leenheerschap tegen de Erembalds
te verbitteren was dat zij, als de erkende hoofden en beschermers
der Kerels van de vrije Ambachten, dezen immer tegen de
heerschzuchtige aanslagen der leenheeren verdedigden; maar daarom
tevens durfde de graaf, noch zijne hovelingen, openlijk tegen de
Erembalds ingaan, want zij wisten dat de Kerels der Ambachten met
eede aan hen waren verbonden en niet zouden nalaten het leed, hun
aangedaan, bloedig te wreken.</p>
<p>Dien dag heerschte er zekere geheimzinnige onrust of
nieuwsgierigheid op den Burg. Men zag er niet alleen kanunniken,
geestelijke broeders en vele poorters in groepen en met de
hoofden te zamen staan kouten; maar aan de deur der proostdij
hielden zich een aantal boden te paard, van welke er nu en dan
een met de hem vertrouwde brieven of bevelen den Burg verliet.
Van den graaf konden de bevelen niet uitgaan, want deze was met
duizenden Vlaamsche ridders ten oorlog getrokken, om onder het
Fransche vaandel in Aquitani&euml; te gaan strijden.</p>
<p>De lieden, die op het plein stonden, poogden wel uit de
ruiters te vernemen welke tijding zij voerden, doch zij konden
geen voldoende antwoord bekomen, dewijl de boden den inhoud der
brieven niet kenden.</p>
<p>Op dit oogenblik vertoonde zich onder de voornaamste poort van
den Burg een persoon die aller aandacht tot zich trok en eene
zonderlinge beweging onder de groepen der nieuwsgierige lieden
deed ontstaan.</p>
<p>Het was een ridder, buitengewoon hoog van gestalte en sterk
van leden. Zooals hij daar met zwaren tred en met het hoofd fier
opgeheven den Burg opstapte, had hij het voorkomen van eenen
reus. De genster, die uit zijne groote zwarte oogen lichtte,
moest den aanschouwers ontzag inboezemen; want alhoewel men
vermoedde dat hij de aangekomen tijding moest kennen, durfde
niemand hem het woord toesturen, ja, men trad terug om hem eenen
onbelemmerden doorgang te bieden<a name='FNanchor_17_17'></a><a
href='#Footnote_17_17'><sup>[17]</sup></a>.</p>
<!-- Page 36 -->
<p>Een vrij man en ridder moest hij zijn; want aan zijne zijde
hing een groot, krom zwaard. Op zijne kleeding, waarin de blauwe
verf heerschte, bemerkte men echter geene de minste pracht.</p>
<p>"Daar is Burchard Knap, de neef van onzen proost", murmelde
een geestelijken broeder.</p>
<p>"Is hij niet de zoon van Lambrecht van Rodenburg, den eigen
broeder van den proost?" vroeg de poorter.</p>
<p>"Ja, maar hij woont meest buiten, tusschen de Kerels. Wie hem
zou durven ondervragen zou wel te weten komen wat er gaande
is."</p>
<p>"Wel, vraag gij het hem."</p>
<p>"Ik zal er mij wel van wachten. Die mher Burchard is de
ongenaakste en de gramstorigste man der wereld."</p>
<p>"Ja, en gij vreest dat hij met eenen slag zijner reusachtige
vuist u zou kunnen verpletten?"</p>
<p>"Spot er niet mede; het is zooals gij zegt. Zwijgt, daar
nadert die vervloekte bullekop!"</p>
<p>"Welnu, ik zal hem vragen wat nieuws er is", mompelde een oude
zwaardveger. "Hij komt dikwijls in mijnen winkel; hij kent mij en
zal minzaam mij antwoorden."</p>
<p>Inderdaad, hij ging den ridder te gemoet en stamelde, terwijl
deze met scherpen blik van uit de hoogte op hem nederzag:</p>
<p>"Mher Burchard, duid mijne stoutheid niet ten kwade. Welke
tijding is er toch gekomen?"</p>
<p>"Weet gij het?" vroeg de ridder met eene stem die uit eenen
kelder scheen op te klimmen.</p>
<p>"Neen, heer."</p>
<p>"Ik even min. Gij verveelt mij; ga uit mijnen weg!"</p>
<p>Hij deed door zijnen zuren blik den verbluften zwaardveger
terugdeinzen en richtte zich, zonder meer acht op de omstanders
te geven, naar de poort der proostdij.</p>
<p>Hij stapte onder eenen langen zuilengang door, duwde eene deur
open en trad in eene zaal waar een twaalftal ridders rondom eene
tafel zaten, bij welke een paar groote leuningstoelen ledig
stonden, als wachtte men hier op twee voorname personen.</p>
<p>"Welnu, wat is er ophanden?" vroeg Burchard, nadat hij den
ridders eenen korten groet had toegestuurd.</p>
<!-- Page 37 -->
<p>"De graaf is terug uit Aquitani&euml;<a name=
'FNanchor_18_18'></a><a href=
'#Footnote_18_18'><sup>[18]</sup></a>", antwoordde hem Segher
Wulf. "Het Fransche leger is te Atrecht aangekomen. Onze ridders
zullen nog daar blijven; want de koning van Frankrijk vreest
eenen aanval der Engelschen uit Normandi&euml;; maar de graaf
komt overmorgen te Brugge."</p>
<p>Eene uitdrukking van ongenoegen trok Burchards lippen te
zamen.</p>
<p>"Waar is de proost?" vroeg hij.</p>
<p>"Hij is bezig met het schrijven van eenige bevelen; hij zal
aanstonds komen."</p>
<p>"En de kastelein?"</p>
<p>"Die is met hem."</p>
<p>Burchard zette zich zoo zwaar neder dat de eiken stoel onder
hem kraakte, als ginge hij breken.</p>
<p>"Het schijnt dat de komst van onzen graaf u niet verblijdt?"
bemerkte Segher Wulf.</p>
<p>"De komst van den graaf is mij onverschillig" mordde
Burchard.</p>
<p>"Waarom ziet gij er zoo ontevreden uit?"</p>
<p>"De Isegrims komen met hem?"</p>
<p>"Natuurlijk."</p>
<p>"En zijn duivel Tancmar insgelijks."</p>
<p>"Altijd even grimmig, mher Burchard?" lachte Yorg Koevoet, een
der aanwezige ridders. "Wat vreest gij van de komst des graven?
Toen hij ten oorlog trekken zou heeft hij eenen algemeenen
landsvrede doen uitroepen en ons gelast in zijne afwezigheid over
de openbare rust te waken. Hebben wij deze zending niet trouw
volbracht? Gij zelf, mher Burchard, hebt gij niet toegestemd om
uwen twist met den hofraadsheer Tancmar opgeschorst te laten tot
des graven terugkeer!"</p>
<p>"Ja, ja, tot mijne groote schande", antwoordde Burchard
gramstorig. "Tancmar had voor den oorlog mij een gedeelte mijner
gronden ontnomen. Ik heb het hem voorloopig<!-- Page 38 --> laten
behouden, om den landsvrede niet te breken, zooals gij zegt, mher
Yorg; maar wat gebeurt er nu? Tancmar is in het leger met zijne
beide zonen en heeft intusschen het beheer zijner goederen
toevertrouwd aan zijnen neef Rambold Tancmar. Weet gij wat deze
doet om mij te hoonen en uit te dagen? Hij zaait en oogst op
mijnen grond en bouwt er eene schuur op. Het is een ware diefstal
... en ik, Burchard Knap, dien men eenen woestaard en eenen
trotschaard noemt, ik heb het tot nu toe kunnen verkroppen als
een machteloos kind! De graaf komt overmorgen in Brugge, zegt
gij? Welnu, hij zal mij doen teruggeven wat mijn eigendom is, of
bij Thors hamer<a name='FNanchor_19_19'></a><a href=
'#Footnote_19_19'><sup>[19]</sup></a>, ik verplet al wie het mij
nog durft betwisten!"</p>
<p>"Mher Tancmar beweert dat de graaf zelf hem dien grond heeft
geschonken", bemerkte Matfried Wegel.</p>
<p>"Maar mag de graaf het eigendom van eenen vrijen man onder
zijne voeten wegschenken?"</p>
<p>"De listige Tancmar heeft onzen graaf bedrogen en hem doen
gelooven dat die grond der kroon toebehoort."</p>
<p>"Ben ik dan een lijfeigene of een slaaf", bulderde
Burchard.</p>
<p>"Kom, kom, onze heer graaf zal de zaak onderzoeken en u recht
doen", zeide Gerwijn Eekel.</p>
<p>"Karel van Denemarken?" vroeg Burchard met eenen grijns van
misprijzen op de lippen, "Is dit nu een vorst die Vlaanderen
betaamt? Hij kruipt voor den koning van Frankrijk; en deze zal
hem zeker niet leeren hoe men de rechten der vrije mannen van
Kerlingaland eerbiedigen moet."</p>
<p>"Beschuldig onzen vorst Karel niet", bemerkte Segher Wulf.
"Ware hij niet slecht geraden, hij zou in alles rechtvaardigheid
plegen; maar de valsche Isegrims, die hem omringen...."</p>
<p>"Dit is juist de zaak", bevestigde Willem van Wervick. "De
leenheeren, die bloedvijanden der Kerels, drijven hem onverpoosd
tot onrecht aan. Men noemt ze Isegrims, dit is wolven, en zij
verdienen het wel, zij, die niets betrachten dan het vrije volk
van Vlaanderen te verslinden. Meent gij dat zij verzadigd
zijn?"</p>
<!-- Page 39 -->
<p>"Dat geloove de duivel indien hij zich wil laten bedriegen!"
riep Burchard. "Gij zult het zien, heeren: zoohaast de Isegrims
in het land zijn zullen zij weder hunne kuiperijen beginnen om
onzen Kerels den balfaart, het juk der slavernij op den nek te
drukken!<a name='FNanchor_20_20'></a><a href=
'#Footnote_20_20'><sup>[20]</sup></a>"</p>
<p>"De graaf zal het beletten", zeide Matfried.</p>
<p>"De graaf?" schertste Burchard. "Die huichelaar? Hij heeft het
zelf gepoogd; de oorlog alleen...."</p>
<p>"Zwijg, zwijg, daar is de proost!" mompelden eenige
stemmen.</p>
<p>Bertulf, de proost van St-Donaas, die nu met zijnen broeder
Hacket, den kastelein, in de kamer verscheen, was een man van
meer dan zestig jaar, met grijze haarkroon en een ernstig en
eerbiedwekkend gelaat. Ondanks zijnen ouderdom ging hij rechtop,
en het geheel zijner statige wezenstrekken ademde niet alleen
wijsheid maar tevens een diep gevoel van eigen waarde.</p>
<p>Hij droeg eenen zwarten tabbaard, die hem in wijde plooien tot
op de voeten daalde en rondom hals en schouders eenig wit bont,
zoodat zijne kleeding half geestelijk en half wereldlijk scheen.
Inderdaad, ofschoon eene hooge kerkelijke waardigheid bezettende,
was hij evenwel geen priester.</p>
<p>Na zijnen bloedverwanten en vrienden eenen stillen groet te
hebben toegestuurd, zette hij zich nevens den kastelein in eenen
der groote leunstoelen en zeide tot de aanwezigen:</p>
<p>"Heeren, ik heb u de tijding mede te deelen dat onze heer
graaf overmorgen te Brugge zal aankomen. Hij zal ditmaal nog niet
in Vlaanderen blijven; want hij moet terug naar het leger te
Atrecht, waar de koning van Frankrijk eenen aanval der Engelschen
uit Normandi&euml; verwacht. Hoe het zij, het betaamt dat wij
onzen vorst, na zijne lange afwezigheid, met de verschuldigde
eerbewijzen onthalen. Ik heb u doen roepen, heeren, om uwe hulp
te vragen ten einde op den dag van 's vorsten intrede
<!-- Page 40 -->een behoorlijk getal vrije lieden uit de
Ambachten naar de stad te doen komen. Gij zult begrijpen dat
zulks noodig is om te beletten dat onze vijanden bij den graaf de
Kerels beschuldigen van onverschilligheid of oneerbiedigheid
jegens hem. Onze zaken staan nu op eenen goeden voet. Wij zijn er
in gelukt gedurende des vorsten afwezigheid Kerlingaland in eene
volstrekte rust te houden. De graaf moet over ons voldaan zijn en
wij hebben dus het recht te hopen dat hij ons tegen de booze
aanslagen der Isegrims zal beschermen."</p>
<p>"Ja, verwacht u daaraan!" gromde Burchard. "Hij is zelf de
grootste Isegrim...."</p>
<p>"Mijn neef heeft altijd iets onaangenaams voor onzen heer
graaf in den mond", zeide de proost berispende. "Het zijn
persoonlijke redenen waarop wij nu geene acht dienen te slaan....
Alzoo, heeren, gelieft brieven of boden naar uwe burchten en
hofsteden te zenden, met het verzoek dat men van daar eenige
lieden naar Brugge doe komen om bij de intrede des vorsten
tegenwoordig te zijn. Laat hen begrijpen dat het voor de Kerels
een plicht is, een vaderlandsche plicht, onzen heer graaf met
eerbied en blijdschap te verwelkomen."</p>
<p>De aanwezige ridders toonden zich bereid om aan dit verzoek te
voldoen. Dat de graaf waarlijk ten opzichte der Kerels gunstig
gestemd was, daaraan twijfelde de meerderheid sterk; maar zij
wilden in deze onzekerheid den Isegrims geenen schijn van reden
geven om hen bij den vorst van vijandschap tegen hem te
betichten.</p>
<p>Burchard Knap alleen riep luid dat hij zulk onthaal vanwege de
Kerels als eene laffe kuiperij aanzag. Graaf Karel van Denemarken
was, volgens zijn gevoelen, een valschaard en een geboren vijand
van alle recht en alle vrijheid zijns volks.</p>
<p>Terwijl de proost met bitterheid de onvoorzichtige woorden van
zijnen neef laakte, als de zaak der Kerels ten hoogst schadelijk,
werd de deur geopend en een ridder, met den helm op het hoofd en
het maliehemd aan het lijf, trad onder het uitspreken eener luide
groetenis in de zaal.</p>
<p>"Welkom, welkom, onze vriend Isaac Van Reninghe!" riepen de
ridders, van hunne zetels opstaande om hem de hand te
drukken.</p>
<!-- Page 41 -->
<p>"Gij komt van het leger? Hoe is het in Aquitani&euml; vergaan?
Mher Luitprand van Rousbrugge was erg gekwetst. Is hij genezen?
Zijn er vele Vlaamsche ridders gesneuveld? Wie heeft er zich het
meest onderscheiden? Wanneer komt ons leger terug?"</p>
<p>Dergelijke vragen werden hem van alle kanten toegestuurd; hij
antwoordde er met zekere verstrooidheid op en scheen haast te
hebben om hen van andere dingen te spreken. Nauwelijks kon hij
met zijne vrienden eenige korte groetenissen gewisseld hebben, of
hij stapte naar de deur, sloot ze toe en, tot de tafel
terugkeerende, zeide hij:</p>
<p>"Heeren, ik ben vermoeid van de lange vaart en vraag u oorlof
om te zitten. Ik heb ernstige berichten u mede te deelen."</p>
<p>Hij nam eenen stoel; en toen hij zag dat de anderen hem hierin
hadden nagevolgd en hem nieuwsgierig aanzagen, sprak hij:</p>
<p>"Volgens hetgene ik onderwege van eenige vrienden heb
vernomen, vleit gij u hier met de hoop dat men het ontwerp om de
Kerels van hunne vrijheid te berooven heeft laten varen. Het doet
mij leed uwe gerustheid te moeten storen; maar gij bedriegt u. De
Kerels zijn integendeel bedreigd met eene nieuwe en ergere
vervolging."</p>
<p>Een kreet van verrassing en gramschap ontsnapte den ridderen;
Burchard Knap stampte geweldig op den vloer en gromde eene
vermaledijding, maar de proost gebood hem de stilte en vroeg aan
Isaac:</p>
<p>"Waarop, mher Van Reninghe, vestigt gij dit vermoeden? Zijn er
bewijzen?"</p>
<p>"Bewijzen?" was het antwoord. "De leenheeren, de Isegrims
sedert wij uit Aquitani&euml; wederkeerden, beroemen zich
openlijk dat zij de wapens niet zullen nederleggen voordat de
Kerels den balfaart op den nek hebben en in eeuwige slavernij
zijn gedompeld."</p>
<p>"Verstikke mij de nachtmare!" riep Burchard. "Indien wij door
onze lankmoedigheid...."</p>
<p>"Zwijg, mijn neef, laat mher Isaac ten minste voortgaan",
onderbrak hem de proost. "Wat heeft deze pocherij der Isegrims te
beduiden? Wij zijn er aan gewend. Waarom zou ze ons nu
verwonderen als iets nieuws?"</p>
<!-- Page 42 -->
<p>"Het zijn de Isegrims niet meer alleen", hernam Isaac. "De
koning van Frankrijk en de voornaamste ridders, die hem omringen,
moeten zich sedert eenigen tijd met de zaak der Kerels
bezighouden; want zij spreken er van en beslissen den twist met
de Walsche spreuk: <i>pas de terre sans seigneur, geen grond
zonder heer</i>".</p>
<p>"Bij Loki en zijne horens! wat is dit voor eene taal?" riep
Burchard. "Is elk vrij man niet meester van den grond die hem
toebehoord? De Fransche koning? Ha, ha, de Fransche koning
bemoeit zich met onze zaken? Niet genoeg dat men ons slaven wil
maken, onze dwingeland zelf zou slaaf zijn van eenen vreemden
vorst! Het is om te barsten van schaamte!"</p>
<p>"In dit geval blijft ons niets anders te doen dan geheel
Kerlingaland te wapen te roepen", zeide Willem Van Wervick. "De
schermzeis uit de scheede getogen voordat het te laat zij!"</p>
<p>"Ja, en zonder toeven al de burchten afbranden, die onze
vijanden, om onze vrijheid te bedreigen, te midden der Ambachten
hebben gebouwd!" voegde Burchard er bij. "Ik heb omtrent
Eerneghem, in de bosschen, tweehonderd Houtkerels, echte
Blauwvoeten, die snakken naar den strijd."</p>
<p>"Heeren, ik kan u niet genoeg de voorzichtigheid aanbevelen",
zeide de proost, "u bovenal, mijn oploopende neef Burchard!
Ontijdig geweld redt geene zaak, zelfs niet de rechtvaardigste.
Houd u stil; blijf bedaard, zooals het een redelijk man
betaamt."</p>
<p>Een somber gegrol ratelde in Burchards keel. Hij zou zulke
berisping van geenen anderen man op aarde verdragen hebben; maar
de proost, die als hoofd der Erembalds recht had om hier te
gebieden, gaf geene acht op zijne spijt.</p>
<p>"Vrienden", ging hij voort, "ik beken dat de berichten, ons
door mher Isaac Van Reninghe aangebracht, in schijn, ten minste,
van aard zijn om u te kwetsen en te verbitteren; maar gelieft in
te zien dat wij nooit iets anders dan zulke grootspraak vanwege
de Isegrims te verwachten hebben."</p>
<p>"Ja, maar het is nu veel erger dan te voren", wedersprak hem
Isaac. "Er moet eene geheime reden tot den eensklaps
aangegroeiden overmoed der leenheeren bestaan. Kondet gij
<!-- Page 43 --> het hooren, vrienden, hoe onbeschaamd de
Isegrims hunnen haat tegen de Kerels lucht geven! Zij zingen
zelfs, met de hanaps in de hand, een spotlied tegen ons. Het is
zeer lang en vol hoon. Ik heb er slechts de volgende rijmen van
kunnen onthouden:</p>
Wij willen de Kerels doen greinsen,<br>
Al dravende over het velt;<br>
Het 's al kwaad dat si peinsen,<br>
Ic weetse wel bestelt,<br>
Men sal se slepen en hangen,<br>
Haar baart is al te lanc;<br>
Sine connens niet ontgangen;<br>
Sine dogen niet sonder bedwanc."<br>

<p>Een storm van verontwaardigingskreten borst los.</p>
<p>"Zoo sla mij Thors hamer, indien ik den eersten Isegrim die
slechts een woord van dit lied in mijn bijwezen durft zingen het
hoofd niet kloof!" schreeuwde Burchard boven het gerucht uit.</p>
<p>"Klachten genoeg, daden moeten er zijn", zeide Willem Van
Wervick. "Wat blijft ons te doen? Het is gansch eenvoudig: ons in
de Ambachten begeven en alles tot den opstand bereiden."</p>
<p>"Ja, en onmiddellijk Willem Van Loo, den burggraaf van Yperen,
tot graaf van Vlaanderen uitroepen", viel Burchard woedend uit,
"te wapen loopen met dien wettigen erfgenaam onzer graven aan het
hoofd en Karel van Denemarken het land uitjagen!"</p>
<p>"Zijt gij daar alweder met die dwaze gedachte?" schertste de
kastelein Hacket. "Is het zoo dat men beraadslaagt over de
hoogste belangen? Gij maakt gerucht en tiert. Dit zijn geene
redenen."</p>
<p>"Dwaze gedachte?" herhaalde Burchard. "Is Willem Van Loo niet
de kleinzoon en erfgenaam van den graaf Robrecht De Vries, door
de mannen, terwijl Karel van Denemarken dit slechts is door de
vrouwen? Haddet gij, mijne ooms, in den oorlog tusschen beiden,
Karel niet geholpen, wij <!-- Page 44 -->zouden nu eenen vorst
hebben met Kerlenbloed in de aderen; want de moeder van Willem
was eene Kerlinne<a name='FNanchor_21_21'></a><a href=
'#Footnote_21_21'><sup>[21]</sup></a>."</p>
<p>"En haddet gij en mher Isaac en velen uwer vrienden in den
oorlog voor de Kroon u onzijdig gehouden", wedervoer Hacket, "de
Kerels zouden waarschijnlijk nu de ongunst van den graaf niet te
vreezen hebben."</p>
<p>"Ik verzoek u bedaard te blijven, heeren", zeide de proost.
"Laat mij mher Isaac Van Reninghe vragen of hij ons met eenige
zekerheid kan bevestigen dat graaf Karel dezelfde inzichten als
de Isegrims jegens ons heeft."</p>
<p>"In der waarheid, ik moet bekennen", antwoordde Isaac Van
Reninghe, "dat, welke moeite ik ook aanwendde, ik desaangaande
niets heb kunnen vernemen. Maar gij weet hoe ondoorgrondelijk
onze graaf is; en daarenboven, men mistrouwt mij omdat men
vermoedt dat ik een vriend der Erembalds ben."</p>
<p>"Welnu", bemerkte de proost met eene zegevierende uitdrukking,
"ik, integendeel, heb daarover rechtstreeksche berichten van
iemand die meer dan anderen het vertrouwen van onzen graaf bezit
en hem nooit verlaat, namelijk den ouden Frumold, wiens
geloofbaarheid wel niemand uwer zal betwisten. Deze heeft mij
geschreven dat wij alle redenen hebben om te gelooven dat men de
Kerels voortaan aangaande hunne vrijheid niet meer zal
verontrusten; en hij raadt ons aan onzen heer graaf met
betuigingen van eerbied en verkleefdheid te onthalen en hem in
zijne goede stemming ten onzen opzichte te versterken. Het is
onze plicht dezen wijzen raad te volgen. De oorlog tegen onzen
wettigen vorst, indien wij er toe gedwongen worden zal, in alle
geval, een groot ongeluk zijn, dat wij behooren te ontwijken
zoolang wij kunnen. Is dit niet het gevoelen der meerderheid
dezer vergadering?"</p>
<p>Velen der tegenwoordig zijnde ridders knikten met het hoofd of
antwoordden bevestigend.</p>
<p>"Laat ons dan tot een besluit komen, heeren", hernam de
proost. "Mijn tijd is kostelijk; ik verwacht den voorschepen van
Brugge. Ziet hier mijn gevoelen. Wij moeten ons bereiden om onzen
heer graaf bij zijne intrede met de meest mogelijke eerbewijzen
te verwelkomen. Diegenen onzer die niet gehouden zijn hem af te
wachten, zullen hem te gemoet rijden...."</p>
<p>"<!-- Page 45 -->Ik den graaf te gemoet rijden?" kreet
Burchard. "Mij door de Isegrims uitdagend laten bekijken? Neen,
neen, ik zou een ongeluk doen!"</p>
<p>"Daarom juist, mijn neef, omdat gij zoo oploopend zijt en u
zelven niet kunt bedwingen, wilde ik u verzoeken dien dag te
Bethferkerke te blijven<a name='FNanchor_22_22'></a><a href=
'#Footnote_22_22'><sup>[22]</sup></a>."</p>
<p>"Ha, vrees niet: men zal mij in Brugge niet zien!"</p>
<p>"Tot nu toe, heeren", ging de proost voort, "hebben wij geene
redenen om den graaf als een vijand der Kerels te beschouwen.
Integendeel, ik durf de overtuiging uitdrukken dat vorst Karel
een edelmoedig hart heeft en nooit ons recht zal te kort doen,
indien slechte raadslieden hem niet valschelijk tegen de Kerels
aanhitsten. Wij zullen ons nu eerbiedig en verkleefd jegens hem
toonen en zelfs, indien het geval zich voordoet, de hoonende
houding der Isegrims over het hoofd zien, om geene reden van
ontevredenheid aan den vorst te geven. Ontstaat het kwaad dat gij
vreest, wij zullen onzen plicht doen en met goed en bloed de
vrijheid van Kerlingaland verdedigen; maar niemand toch zal ons
kunnen beschuldigen dat wij zelven de oorzaak der bloedige
botsing waren.... In deze omstandigheid, heeren, verheugt het mij
ten hoogste u te kunnen melden dat ik er gelukt ben het machtige
huis van Rijkaard Van Woumen door een huwelijk aan onzen stam te
verbinden. Rijkaard en de zijnen zijn machtig bij den graaf en
hunne hulp is ons meer waard dan duizend zwaarden."</p>
<p>"Zoo? heeft mehr Robrecht Sneloghe dan eindelijk toegestemd?"
vroeg Matfried Wegel. "Hij scheen van dit huwelijk niet te willen
hooren."</p>
<p>"Inderdaad", bevestigde de proost, "hij heeft wel eenigen
tegenstand geboden; maar gij weet het, onder ons is er geen die
met meer edelmoed dan mijn neef Robrecht zich bereid toont tot
zelfopoffering, zoohaast hij iets kan doen ten goede van ons
geslacht en van Kerlingaland. Het was mij genoeg hem te doen
begrijpen welke gelukkige gevolgen dit huwelijk, zoowel voor de
Erembalds in het bijzonder als voor de Kerels <!-- Page 46 -->in
het algemeen, moest hebben, om hem de eervolle verbintenis te
doen aanvaarden."</p>
<p>"En is Rijkaard Van Woumen met dit huwelijk tevreden?"</p>
<p>"Zeer tevreden."</p>
<p>"Een der machtigste leenheeren zich verbinden met eenen
Kerel!"</p>
<p>"Met den rijksten en machtigsten Kerel", verbeterde Bertulf.
"Wie weet niet dat mijn neef meer vrije gronden bezit dan mher
Rijkaard leengoederen?"</p>
<p>"Het is gelijk, heer proost, indien dit huwelijk voltrokken
wordt zult gij iets wonders gewrocht hebben dat, inderdaad, de
Kerels sterk moet maken tegen de kuiperijen der Isegrims."</p>
<p>"Maar Ghijselbrecht Tancmar stond insgelijks naar de hand van
jonkver Placida", bemerkte Yorg Koevoet. "Indien zijn oom, de
hofraadsheer, met den graaf terugkomt, zou hij dit huwelijk nog
wel kunnen beletten."</p>
<p>"Onmogelijk", antwoordde Bertulf, "heden nog, dezen morgen
zelfs, zal Placida Van Woumen de beloftegift uit Robrechts handen
ontvangen. Het is daarom dat mijn neef zich niet hier met ons
bevindt."</p>
<p>"God zij dank, dit is eene goede tijding!" juichten al de
aanwezigen. Burchard zelf glimlachte van tevredenheid en loofde
uitbundig zijnen oom over deze zegepraal.</p>
<p>De proost was bezig met hun uit te leggen, hoe dit huwelijk
den Kerels in eenmaal vele invloedrijke vrienden aan het hof des
graven zelven moest verschaffen en hoe hij hoopte daardoor beter
dan door eenen verderfelijken oorlog de rechten en de vrijheid
van Kerlingaland te doen eerbiedigen. Een dienaar opende zachtjes
de deur en meldde hem dat de voorschepen van Brugge verlangde hem
te spreken.</p>
<p>Al de ridders stonden op. Zijne aanbeveling tot
voorzichtigheid herhalende, leidde de oude Bertulf hen tot aan de
deur.</p>
<p>Hier zeide zijn broeder Hacket in stilte tot hem:</p>
<p>"Maar, proost, waarom verbergt gij den toestand der zaken?
Onze berichten zijn niet zoo geruststellend als gij het
voorgeeft."</p>
<p>"Wat wij te vreezen hebben i<!-- Page 47 -->s dat de Kerels
der Ambachten in beroering geraken. Dit zou de graaf ongunstig
stemmen en de Isegrims in de hand werken. Met zulken
onvoorzichtigen woestaard als onze neef Burchard, kunnen wij de
waarheid niet gansch openbaren. De minste genster ware genoeg om
het vuur van eenen ontijdigen opstand in Kerlingaland te doen
ontvlammen. Ga zonder kommer, broeder, en gelief den deurwaarder
te zeggen dat men den voorschepen binnenlate."</p>
<p>De kastelein drukte hem de hand en verwijderde zich.</p>
<p>Een voornaam en rijk poorter, die als voorschepen of
burgemeester aan het hoofd van het stadsbestuur stond, trad in de
zaal en groette den proost, terwijl deze hem minzaam eenen zetel
aanbood.</p>
<p>Toen beiden gezeten waren, zeide de oude Bertulf:</p>
<p>"Heer voorschepen, dringende bezigheden, zooals gij aanstonds
zult begrijpen, laten mij niet toe ten uwent te gaan; daarom deed
ik u bidden u ten Burg te willen begeven. Ik moet u melden dat
onze heer graaf overmorgen in Brugge komt...."</p>
<p>"Ik weet het reeds, heer proost", bemerkte de voorschepen.</p>
<p>"Gij weet het? Heeft dan de graaf u insgelijks eenen bode
gestuurd?"</p>
<p>"Neen, maar de hofraadsheer Tancmar Van Straten bracht zelf
mij de tijding."</p>
<p>"De raadsheer Tancmar?" herhaalde Bertulf met zichtbare
bekommerdheid.</p>
<p>"Ja, en tevens de hofbottelier Walter Van Lokeren."</p>
<p>"Zij hebben wel veel haast om in Brugge te verschijnen, heer
voorschepen."</p>
<p>"Inderdaad."</p>
<p>"Brachten zij u ook eenige bijzondere bevelen van den
graaf?"</p>
<p>"Bevelen wel niet; maar zij raadden mij aan eene houten trede
op de markt te doen timmeren om daarop de sleutels der stad den
graaf te overhandigen alsof hij eene eerste intrede deed. De
reden daarvan is dat eenige voorname Fransche ridders onzen vorst
zullen vergezellen en hij verlangt dat zijn onthaal zoo plechtig
mogelijk geschiede. Ik zie geen beletsel om onzen heer graaf
hierin te vergenoegen. Daarenboven, ik zal de poorters
uitnoodigen hunne huizen op den doortocht van den s
<!-- Page 48 -->toet met alle mogelijke pracht te versieren."</p>
<p>"Ik hoor wel dat voor alles naar behooren zal gezorgd worden",
sprak de proost. "Het spijt mij u zoo verre te hebben doen komen,
dewijl ik u niets anders te zeggen of te raden had."</p>
<p>De voorschepen stond op.</p>
<p>"Alzoo de raadsheer Tancmar is in de stad?" vroeg de proost
peinzend.</p>
<p>"Ja, maar hij keert terug op de baan naar Atrecht om den graaf
te gemoet te gaan."</p>
<p>"Wanneer vertrekt hij? Dezen morgen nog?"</p>
<p>"Neen, in den vooravond."</p>
<p>Bertulf schudde het hoofd.</p>
<p>"Verwacht gij dan een erg kwaad van Tancmars
tegenwoordigheid?" vroeg de voorschepen verwonderd.</p>
<p>"Zit nog een oogenblik, heer voorschepen", zeide de proost.
"Wat goeds kunnen de poorters zoowel als de Kerels van deze
aanleiders der Isegrims verwachten?"</p>
<p>"Niet veel goeds", antwoordde de voorschepen, het hoofd
schuddende. "Zij zijn de erfvijanden des volks in het algemeen.
Verbeeld u, heer proost, dat zij nu beweren het recht te hebben
om den balfaart der dienstbaarheid door een groot getal Brugsche
poorters te doen betalen, onder voorwendsel dat dezen
voortgesproten zijn uit onvrije lieden welke vroeger tot
bezittingen der leenheeren behoorden. Onze keure, door vorige
vorsten ons verleend, stelt als wet vast dat een onvrij man, die
gedurende een jaar en eenen dag in onze stad woont zonder dat
zijn heer hem teruggevorderd hebbe, tot poorter mag aanvaard
worden en van dan af de vrijheid dezer poort geniet<a name=
'FNanchor_23_23'></a><a href=
'#Footnote_23_23'><sup>[23]</sup></a>."</p>
<p>"En de lieden welke de Isegrims den tol der dienstbaarheid
willen doen betalen, wonen meer dan een jaar in Brugge?"</p>
<p>"Vele jaren, heer proost. Van sommigen weet men zelfs niet
meer wanneer zij of hunne ouders binnen deze poort zijn komen
wonen."</p>
<p>"<!-- Page 49 -->Gij zult dit onrecht niet lijdzaam
onderstaan, hoop ik, heer voorschepen?"</p>
<p>"Wij zullen ons bij den graaf beklagen en rechtvaardigheid
eischen."</p>
<p>"Ja, onze heer graaf zal u waarschijnlijk tegen de aanmatiging
der leenheeren beschermen. Wij moeten het hopen ... maar indien
hij onzen vijanden gelijk gaf en men u wilde dwingen?"</p>
<p>"Wat er zou geschieden, heer proost? Wie kan het voorzien? Wij
poorters hebben een taai geduld; maar des te meer gespaard bloed
zouden wij voor het behoud onzer rechten kunnen opofferen indien
eens de boog door overspanning brak."</p>
<p>Bertulf greep den voorschepen de hand.</p>
<p>"Wel gesproken", zeide hij. "Geduld hebben en door zachte
middelen het onheil, dat ons dreigt, pogen af te weren, zoolang
het mogelijk is; maar intusschen waken en zich bereid houden om
op het uiterst oogenblik de dwingelandij der Isegrims eenen
hardnekkigen tegenstand te kunnen bieden. Werden de poorters
eerder dan de Kerels aangerand, wij zouden allen u ter hulp
vliegen; want het geldt hier het dierbaarste dat onze vaderen ons
hebben nagelaten. Hoezeer vroegere tijdsomstandigheden de
instellingen dezer landen hebben veranderd, wij zijn toch
altemaal van hetzelfde bloed: uwe voorouders en onze voorouders
waren Kerels van &eacute;&eacute;nen stam."</p>
<p>"Het is waar, heer proost", murmelde de voorsehepen.</p>
<p>"De Isegrims begrijpen ons daarom in denzelfden haat", ging
Bertulf voort. "Poorters, Kerels, vrije mannen van binnen en
buiten de steden, wil men doen bukken onder eene zelfde
verdrukking. Slaan wij dus immer de handen te zaam en, waar het
volk bedreigd wordt door degenen die niets beoogen dan al wat
werkt of handel drijft in slavernij te dompelen, daar vinde het
gevaar ons als broeders in dezelfde scharen!"</p>
<p>"Zoo zal het zijn als de worsteling ooit uitbreekt",
bevestigde de voorschepen. "Wij poorters, zijn allen uwe
vrienden, gij weet het wel; en wij zullen u helpen tegen uwe
vijanden, die ook de onze zijn."</p>
<p>Hij reikte den proost tot vaarwel de hand.</p>
<p>Bertulf vergezelde hem tot bij de deur, keerde dan terug naa
<!-- Page 50 -->r de tafel en mompelde in gedachten:</p>
<p>"Tancmar is in de stad! Wat komt hij er doen? En indien hij
iets van het ontworpen huwelijk verneemt? Zijn zoon Ghijselbrecht
heeft lang naar de hand van jonkver Placida gestaan. Gelukkig dat
op dit oogenblik de beloftegift reeds moet aanvaard zijn en het
dus geheel onwaarschijnlijk is dat Rijkaard Van Woumen nog op
eene wederzijds bevestigde verbintenis kan terugkomen.... Maar
Tancmar is zoo vol list en zoo bedrijvig!"</p>
<p>Hij hief het hoofd op en zag Robrecht Sneloghe die met droef
en spijtig gelaat te midden der zaal stond.</p>
<p>"Nu, mijn neef, wat beduidt dit treurig aangezicht?" vroeg hij
verwonderd en bekommerd. "Heeft jonkver Van Woumen uwe gift
aanvaard?"</p>
<p>"Ik heb mij nog niet bij haar aangeboden", was het
antwoord.</p>
<p>"Hoe, gij zijt nog niet in sher Rijkaards Steen<a name=
'FNanchor_24_24'></a><a href=
'#Footnote_24_24'><sup>[24]</sup></a> geweest?" riep de proost
met verbazing uit. "Welk noodlottig beletsel hield u terug?"</p>
<p>"Wees toegevend voor mij: laat mij afzien van dit huwelijk!"
zeide Robrecht.</p>
<p>"Onmogelijk, gij zijt zinneloos!" kreet de proost, die zich
door zijne spijt liet vervoeren.</p>
<p>Robrecht zou anders van niemand zulke harde woorden geduld
hebben; maar hij onderstond deemoedig den uitval van zijnen ouden
oom.</p>
<p>"Ik bezweer u, heer oom", smeekte hij, "bij de gedachtenis
mijns vaders, dien gij zoo liefhadt, dwing mij niet tot het
aangaan dezer verbintenis!"</p>
<p>"Zij is noodig tot het heil van Kerlingaland. De Isegrims
bedreigen onze vrijheid."</p>
<p>"Welnu, oom, dat het zwaard dan onze rechter weze! Mijn bloed
wil ik geven tot den laatsten druppel; maar gij eischt mijne
ziel...."</p>
<p>"Uwe ziel?"</p>
<!-- Page 51 -->
<p>"Ja, gij slachtoffert mij zonder mededoogen, ik weet niet ten
gevolge van welke diepe berekeningen. Bestrijden wij de Isegrims,
maar het weze niet door sluwe middelen. De list was altoos de
toevlucht der zwakken en der lafaards; wij zijn sterk en
onversaagd."</p>
<p>"Waarlijk, gij doet mij twijfelen aan de vastheid uwer zinnen"
morde de proost, sidderend van verontwaardiging en ongeduld.
"Waarom breekt gij uwe belofte?"</p>
<p>"Ik zal ongelukkig zijn, geheel mijn leven!"</p>
<p>"Met Placida Van Woumen? Is zij niet schoon genoeg?"</p>
<p>"Schoon als eene lelie is zij, heer oom."</p>
<p>"En rijk en edel geboren?"</p>
<p>"Ik zal ze nooit kunnen beminnen. Dit huwelijk boezemt mij
schrik en afkeer in."</p>
<p>"Waarom toch?"</p>
<p>Robrecht aarzelde om de bekentenis, die hem op de lippen
zweefde, uit te spreken. Evenwel hij deed geweld op zich zelven
en zeide met vaste stem:</p>
<p>"Omdat ik eene andere vrouw bemin."</p>
<p>"Gij bemint eene andere vrouw?" kreet de proost met
verbaasdheid.</p>
<p>"Dakerlia Wulf."</p>
<p>"Kom, kom, dit is onmogelijk, mijn neef! Disdir Vos staat naar
de hand van jonkver Dakerlia en haar vader stemt toe in haar
huwelijk met hem."</p>
<p>"Mher Wulf laat zijne dochter de vrije keus. Mij bemint
Dakerlia."</p>
<p>"Gij hieldt dezen band uws harten voor mij verborgen! Gij hebt
mij dus bedrogen?"</p>
<p>"Eerst heden ontving ik hare bekentenis."</p>
<p>"En om deze liefde van eenen enkelen dag gehoor te geven wilt
gij de hoogste belangen uws vaderlands slachtofferen en mijne
gelukkige pogingen verijdelen?" gromde de proost bitter
schertsend. "Het is eene onbegrijpelijke dwaasheid. Spreken wij
er niet langer van. Wilt gij niet dat ik, door de diepste
treurnis getroffen, u voor altoos mijne vriendschap en mijne
achting onttrekke, begeef u onmiddellijk naar sher Rijkaards
Steen en bied jonkver Placida uwe beloftegift aan!"</p>
<p>"Dus geene genade voor mij?"</p>
<!-- Page 52 -->
<p>"Geene. Uwe belofte moet u heilig zijn."</p>
<p>Robrecht bezag zijnen oom eene wijl met strakken blik, als
worstelde hij nog tegen een pijnlijk besluit. Dan zeide hij, het
hoofd verheffende:</p>
<p>"Gij weet, heer oom, hoe ik u sedert mijne kindsheid heb
ge&euml;erbiedigd en bemind als waart gij mijn vader. Er is eene
grens aan alles. Vermits gij onverbiddelijk blijft, welnu, laad
uwe gramschap op mij: ik weiger u te gehoorzamen. De bruidegom
van Placida word ik niet!"</p>
<p>"Niet?"</p>
<p>"Nimmer, heer oom. Dakerlia Wulf zal mijne levensgezellinne
zijn."</p>
<p>"Ha, ha, dit zullen wij zien!" riep de proost met ongeduld.
"Luister slechts op de tijding welke ik u mede te deelen heb.
Overmorgen komt de graaf in Brugge. De Leenheeren, de Isegrims,
onze vijanden, beroemen zich openlijk dat zij nu met geweld onze
broederen, de Kerels der Ambachten, den balfaart gaan opdringen.
Het uur van den grooten strijd om vrijheid of slavernij, om leven
of dood nadert dus waarschijnlijk voor het Kerlingaland."</p>
<p>"God zij dank", mompelde Robrecht, "dat wij eindelijk ons
leven mogen wagen voor de vrijheid!"</p>
<p>"Dat kan de minste Kerel", wedervoer de proost met drift. "Wie
meer heeft brenge meer ten offer, indien hij zijnen plicht
getrouw wil zijn. Daareven was ik, in deze zaal zelve, vergaderd
met uwe ooms en neven en met eenigen onzer vrienden. Allen
juichten bij de aankondiging van uw huwelijk, als bij iets dat de
booze ontwerpen onzer vijanden voor altijd kon verijdelen. Want,
misken het niet, dit huwelijk moet geheel een edelgeboren en
aanzienlijk geslacht tot vrienden en verdedigers der Kerels
maken. Door aldus de verdeeldheid onder de Isegrims zelven te
brengen, breken wij hunne macht.</p>
<p>Rijkaard Van Woumen kan dit alles bij den graaf. Indien hij
den vorst rechtvaardigheid jegens de Kerels inboezemt, wat hebben
wij te vreezen?"</p>
<p>Robrecht was bleek geworden en hield den blik beweegloos
<!-- Page 53 --> op zijnen grijzen oom gevestigd.</p>
<p>"Volhard nu in uwe weigering", ging deze met klimmenden nadruk
voort; "maak dat de hulp van mher Rijkaard ons ontbreke en de
noodlottige botsing diensvolgens niet worde belet. De grond van
Kerlingaland zal met lijken en puinen overdekt worden,
en&mdash;wie kan het weten?&mdash;misschien zal in dit akelig
bloedbad de vrijheid der Kerels, de vrijheid van ons geslacht
voor eeuwig vergaan. Na zulke ijselijke ramp zou de vloek der
overlevenden op eenen enkelen man geladen worden. Uit den afgrond
der slavernij zou men, tot in de verre toekomst zelve, den naam
van eenen trouwelooze, van eenen ondankbare vermaledijden, wien
de noodige moed ontbrak om op het altaar van den plicht het offer
te brengen dat zijn vaderland kon redden!"</p>
<p>Met het hoofd gebogen en als neergedrukt onder het gewicht der
wreede noodzakelijkheid, luisterde Robrecht sprakeloos op de
strenge woorden van zijnen oom.</p>
<p>Deze meende te voorzien dat zijn neef zich eindelijk weder zou
onderwerpen en verzachtte daarom eenigszins den toon zijner
stem.</p>
<p>"Mijn goede Robrecht", zeide hij, "ik kan waarlijk niet
begrijpen hoe gij niet met blijdschap de hand van Jonkver Placida
aanvaardt. Dit huwelijk moet niet alleen u tot eenen hoogen trap
van roem verheffen, maar zelf gansch ons geslacht nader bij den
troon brengen. Mher Wulf daarentegen is niet rijk; hoe eerlijk en
hoe achtbaar hij ook weze, de hand zijner dochter doet u
afdalen."</p>
<p>Eene hevige siddering doorliep Robrechts leden en een
ongeduldige grijns verkrampte zijne lippen; doch hij antwoordde
niets.</p>
<p>Bertulf aanzag deze zure uitdrukking als het teeken van
nieuwen onwil.</p>
<p>"Verlangt gij inderdaad, mehr Sneloghe", vroeg hij met nog
meer klem, "dat ik onze magen en vrienden doen terugroepen om hun
aan te kondigen dat gij liever nog Kerlingaland aan verdelging en
slavernij ten prooi geeft dan de hand te aanvaarden der schoonste
en rijkste erfgename van Vlaanderen? Gij aanroept de gedachtenis
uws vaders? Meent <!-- Page 54 -->gij misschien dat zijne ziel
juicht, daar hij ziet hoe zijn eenig zoon zijn geslacht verraadt
en weigert te gehoorzamen aan mij die de erfgenaam ben zijner
overheid op aarde? Gij antwoordt mij niet? Is alle gevoel van eer
en plicht eensklaps in u gestorven? Weigert gij dan de minste
opoffering voor het welzijn van Kerlingaland? Wilt gij de
vermaledijding te gemoet gaan van een gansch volk, dat door uwe
zwakmoedigheid kan veroordeeld worden tot eeuwige slavernij? Ha,
ha, ware jonkver Dakerlia hier met ons, en eischte ik van haar,
tot redding onzer vrijheid, zulke opoffering, meent gij dat zij,
die eene vrouw is, zou weigeren? Is zij geene Kerlinne?"</p>
<p>Robrecht stond op. Zijn gelaat droeg nog wel den stempel eener
diepe droefheid, doch in zijne oogen fonkelde eene genster van
beradenheid.</p>
<p>"Heer oom, staak uwe bittere verwijten", zeide hij, "zij zijn
overbodig."</p>
<p>"Hoe meent gij het?"</p>
<p>"De wreede strijd is over in mij. Het kost moeite. Ik dwaalde;
gij hebt gelijk. Hoezeer ik ook hadde gewenscht dit huwelijk te
kunnen ontwijken, ik erken mijnen plicht en onderwerp mij aan de
noodzakelijkheid."</p>
<p>"Oprecht? Ernstig?"</p>
<p>"In vollen ernst. Wees gerust: eer een half uur verloopen zij,
zal jonkver Placida mijne beloftegift ontvangen hebben. Zooals
gij zegt, oom, Dakerlia zal begrijpen dat de plicht jegens
Kerlingaland...."</p>
<p>"Dank zij God, die u mijne genegenheid en achting waardig laat
blijven!" juichte de proost met onverborgene blijdschap. "Ga,
mijn goede neef, haast u; want onze vijanden zijn waakzaam."</p>
<p>Bij de deur hield hij mher Sneloghe met de hand terug, als
schoot er een onrustwekkend gepeins door zijnen geest, en
zeide:</p>
<p>"Robrecht, indien gij door de zuurheid of de treurigheid uws
gelaats gingt toonen dat dit huwelijk u bedroeft? Indien gij door
de koelheid uwer woorden jonkver Placida tot eene weigering deedt
besluiten of een uitstel deedt vragen, meent gij dat gij jegens
uw geslacht niet even schuldig zoudt zijn?"</p>
<p>"Vrees niet, heer oom", antwoordde de jonge ridder, "mijn
besluit is genomen, rechtzinnig genomen; ik zal onderwege mijne
krachten verzamelen <!-- Page 55 -->en, wees zeker, mij zal de
moed niet ontbreken om mijnen plicht tot het einde te
volbrengen."</p>
<p>"Toon u ten minste een weinig lieftallig voor jonkver
Placida."</p>
<p>"Hoofsch en minzaam moet een ridder immer met jonkvrouwen
zijn. Dit kan ik niet vergeten. Placida is schoon en bevallig. Ik
zal mij aan het denkbeeld van dit huwelijk pogen te gewennen.
Hopen wij dat er later ook liefde voor jonkver Van Woumen in mijn
hart zal groeien. Wel schijnt het mij nu moeilijk; maar de wil
van eenen man, als hij eenen duren plicht vervult, kan wonderen
wrochten...."</p>
<p>"Zoo is het wel, mijn goede Robrecht!" riep de proost, hem
juichend op den schouder slaande. "Ga nu spoedig met mijnen groet
en mijnen zegen."</p>
<p>Hij meende zich naar de Hof straat te richten; maar nu schoot
hem eensklaps de herinnering te binnen, dat hij de juweeldoos in
zijne woning had gelaten. Zonder beloftegift kon hij niet tot
jonkver Placida gaan.</p>
<p>Het hoofd met mismoed schuddende, begaf hij zich naar de
Hoogstraat. Wel vertraagde hij zijnen stap en wel scheen hij soms
te willen staan; maar het lot en de plicht dreven hem naar zijnen
Steen.</p>
<p>Hij trad bevend in de zaal waar hij Dakerlia nog meende aan te
treffen. Zijne zuster was gansch alleen. Dit gaf hem eenige
sterkmoedigheid weder.</p>
<p>Terwijl Witta bij zijne eerste woorden reeds in tranen van
medelijden losborst, poogde hij haar te doen begrijpen dat zij
allen met verduldigheid zich onderwerpen moesten aan den
onverbiddelijken plicht. Hij, Robrecht, mocht nu met Dakerlia
niet meer spreken. Jonkver Wulf zou dit zelve wel erkennen. Witta
zou haar gaan zeggen dat alle hoop was verloren. Zij beloofde, op
het dringend verzoek haars broeders, alles aan te wenden wat
mogelijk was om hem bij Dakerlia te verontschuldigen en hare arme
vriendin te troosten.</p>
<p>Mher Sneloghe stak de juweeldoos in de tasch die hem aan den
gordel hing en verliet zijnen Steen met opgehouden tranen in de
<!-- Page 56 -->oogen.</p>
<p>Hij stapte haastig voort tot op de Markt. Hier bleef hij staan
en wreef zich met kracht over het voorhoofd, als om de volle
bewustheid van zijnen toestand te bekomen. Na eene wijl overwogen
te hebben mompelde hij treurig in zich zelven:</p>
<p>"Vaarwel, vaarwel, o schoone droom die den hemel voor mijne
oogen had geopend! Een enkel uur hebt gij geduurd ... om mij de
slachtoffering bitter en schrikkelijk te maken! Het is gedaan:
uwe herinnering zelve wil ik uit mijne hersens vagen. Ach, het
lot is mij wreed; maar de plicht is eene stalen wet. Ik ben man
en Kerel; geene zwakheid!"</p>
<p>En na het uitspreken dezer woorden, stapte hij langzaam en
immer denkend over de Markt, en verdween achter
St-Christoffels-kapelle.</p>
<h4>Voetnoten:</h4>
<a name='Footnote_16_16'></a><a href='#FNanchor_16_16'>[16]</a>
<div class='note'>
<p>Deze oude toren is ingestort ten jare 1316. Zie DESPARS,
<i>cronycke</i>, enz., I, pag. 395.</p>
</div>
<a name='Footnote_17_17'></a><a href='#FNanchor_17_17'>[17]</a>
<div class='note'>
<p>"Burchard, die wreede, woedende, onversaagde krijgsman,
begaafd met eene wonderlijke lichaamskracht."</p>
<p>GALBERTUS, uitgegeven door Guizot, <i>Collection des
M&eacute;m. rel. &agrave; l'hist. de Fr.</i>, tom. VIII, pag.
314.</p>
</div>
<a name='Footnote_18_18'></a><a href='#FNanchor_18_18'>[18]</a>
<div class='note'>
<p>Over dezen krijgstocht van den graaf van Vlaanderen in
Aquitani&euml; met den koning van Frankrijk, zie SUGER, <i>Vie de
Louis-le-Gros</i>, uitgegeven door Guizot, tome VIII, pag.
132.</p>
</div>
<a name='Footnote_19_19'></a><a href='#FNanchor_19_19'>[19]</a>
<div class='note'>
<p>Thor, de krijgsgod der Romeinen, werd verbeeld met eenen
zwaren hamer in de hand. Men zegt daarvan nog in Brabant, van
iemand die zeer verbaasd of verbluft is: <i>hij staat als van den
hamer geslagen</i>.</p>
</div>
<a name='Footnote_20_20'></a><a href='#FNanchor_20_20'>[20]</a>
<div class='note'>
<p>"De tol der dienstbaarheid, gezegd <i>half have</i> en
<i>Balfaert</i>, ook geheeten <i>beste hooft</i>."</p>
<p>VICTOR DE RODE, <i>Ann. du Comit&eacute; Fl. de Fr.</i>, t.
VIII, pag. 145.</p>
</div>
<a name='Footnote_21_21'></a><a href='#FNanchor_21_21'>[21]</a>
<div class='note'>
<p>Deze Willem Van Loo, burggraaf, dit is kastelein van Yperen,
was kleinzoon van Robrecht-de-Vries door Philips; Karel van
Denemarken was dit insgelijks, doch door Adela. Men vindt den
volledigen geslachtsboom in <i>Vie de Charles-le-Bon par le Dr.
Wagner, trad. du Danois par un Bollandiste.</i></p>
</div>
<a name='Footnote_22_22'></a><a href='#FNanchor_22_22'>[22]</a>
<div class='note'>
<p>Tancmar had een landgoed te Straten en Burchard eene woning te
Bethferkerke. Beide deze plaatsen lagen op het gebied der
tegenwoordige parochie St-Andries, op eene mijl van Brugge.</p>
</div>
<a name='Footnote_23_23'></a><a href='#FNanchor_23_23'>[23]</a>
<div class='note'>
<p>Bij het ontstaan der steden of vrije gemeenten was een slaaf
vrij als hij ongestoord een jaar en eenen dag in de stad had
gewoond."</p>
<p>P. BLOMMAERT, <i>Aloude Gesch. der Belgen</i>, pag. 175.</p>
</div>
<a name='Footnote_24_24'></a><a href='#FNanchor_24_24'>[24]</a>
<div class='note'>
<p>Die vorm <i>Sher</i> of <i>Ser</i>, alsdan gebruikt, is de
genitivus van <i>heer</i>; het is alsof er stond: <i>des heeren
Rijkaards steen</i>.</p>
</div>
<hr style='width: 65%;'>
<a name='III'></a>
<h2>III</h2>
<br>

<p>Ten einde der Kuiperstraat verhief zich, verre boven de
poortershuizen, de achtkantige toren van sher Rijkaards
Steen.</p>
<p>Deze aanzienlijke woning bestond uit verschillige gebouwen,
rondom een vierkante neerhof, en uit eenen tuin, waarvan de
gekanteelde omheiningsmuur met zijne schietgaten op St-Pieters
voorgeborchte uitzag. Zij was van alle zijden omringd met water,
en eene ophaalbrug onderbrak des nachts of in tijden van gevaar
hare gemeenschap met de stad.</p>
<p>De wijde tuin was overlommerd met hooge boomen, welker
gebladerte in dit gevorderde jaargetijde zich reeds begon te
sieren met de veelkleurige tinten die den komenden winter
aankondigen. Dien morgen echter stond de zon glanzend aan den
hemel, en de wind was even zoel en even verheugend als op eenen
lentedag.</p>
<p>Onder de boomen, rondom eene tafel, zaten drie vrouwen te
arbeiden aan zekere kostbare kleedingstukken. Eene der jongsten
verwerkte zelfs goud-en zilverdraad in een zijden
hoofdhulsel.</p>
<!-- Page 57 -->
<p>De oudste, wier haar reeds begon te vergrijzen, sloeg nu en
dan eenen blik op den arbeid harer twee gezellinnen en wees hen
terecht en gaf hun raad, als ware zij hier de meesteresse.</p>
<p>Evenwel, het was genoegkennelijk aan het eenvoudig linnen
kleedsel dezer vrouwen, dat zij allen dienstmeiden waren; ja,
eene zilveren schaar naast een fraai naaischrijn op de tafel en
een stoel van gesneden eikenhout met een gebloemd zitkussen
konden doen vermoeden dat de ware meesteresse onlangs was
opgestaan en den tuin had verlaten.</p>
<p>Eene der beide jongere vrouwen moest geweend hebben; want zij
hield mismoedig het hoofd over haar werk gebogen en hare oogen
waren nog vochtig.</p>
<p>"Kom, Brigitta, denk niet meer aan het voorval", zeide de
oudere troostend. "Gij zijt te gevoelig; en daarbij, onze
jonkvrouw heeft gelijk: wij arme dienaars mogen ons met de zaken
onzer meesters niet bemoeien, zooals gij het soms doet."</p>
<p>"Het is alweder voorbij, Martha", antwoordde het treurige
meisje. "Onze jonkvrouw toont zich hard voor mij. Wat kwaad
bestaat daarin dat ik mher Robrecht Sneloghe roemde?"</p>
<p>"Geen, inderdaad; maar waarom spraakt gij van mehr
Ghijselbrecht Tancmar zonder den verschuldigden eerbied? Mher
Ghijselbrecht is ridder; wij zijn lijfeigene
lieden,&mdash;slaven."</p>
<p>"Ja, ja, slaven!" herhaalde de jonge Brigitta met eenen diepen
zucht.</p>
<p>"En omdat gij zoo stout van eenen edelgeboren man durft
spreken, heeft uwe taal jonkver Placida diep gekwetst. Zij
bestrafte u met bitterheid; gij moet het ootmoedig
verdragen."</p>
<p>Brigitta bedwong hare stem, als vreesde zij van uit den Steen
gehoord te kunnen worden. Fluisterend zeide zij:</p>
<p>"Weet gij wat ik denk, Martha? Ik denk dat onze jonkvrouw
liever mher Ghijselbrecht tot bruidegom zou hebben en dat zij nu
de hand van Robrecht Sneloghe slechts aanvaardt omdat hare ouders
het zoo willen; want ziet gij niet...."</p>
<p>"Spreek stiller nog!" onderbrak de oude vrouw, met een gebaar
van angst. "Indien men u hoorde, ongelukkige!"</p>
<p>"Meent gij dat ik mij misgrijp? Wat denkt gij er over,
Amelberga?"</p>
<p>"Ik, ik?" stamelde het andere jonge meisje. "Ik denk dat wij
beter doen <!-- Page 58 -->met hoegenaamd niets te denken."</p>
<p>"Zijn wij dan geene menschen meer?" vroeg Brigitta met eene
soort van verontwaardiging in de oogen.</p>
<p>"Eilaas, ja", was het antwoord, "maar ik weet nog dat ik, voor
drie jaren, eens door eenige stoute woorden liet hooren dat ik
zulks geloofde. Ik zeide tot onze jonkvrouw, die mij al te ruw
toesprak, dat ik mensch en Christen was evenals zij. Weet gij
welk antwoord zij mij gaf?"</p>
<p>"Geen minzaam antwoord, dit is begrijpelijk."</p>
<p>"Zij deed mij door de schalken op den Neerhof zoo wreedelijk
met roeden geeselen, dat het bloed mij van de schouders
liep."</p>
<p>"Wee, wee, moest mij zulken hoon geschieden", kreet
Brigitta</p>
<p>"Gij zoudt het verdragen evenals Amelberga", bemerkte de oude
vrouw.</p>
<p>"Maar wat zoudt gij doen, Brigitta?"</p>
<p>"Ik zou alle voedsel weigeren totdat de honger of de schaamte
mij deed sterven. Reeds meer dan eens heb ik er aan gedacht. Wees
zeker, ik zou zulke mishandeling niet lang overleven."</p>
<p>"Nu, nu, dit is al grootspraak", schertste Amelberga, "zulke
taal in den mond eener lijfeigene!"</p>
<p>"Ja, gij kunt het niet begrijpen", wedervoer Brigitta. "Beiden
zijt gij in slavernij geboren, op een leen dat onze heer omtrent
Aalst in Zeizers-Vlaanderen bezit; maar ik kwam ter wereld
omtrent Loo, in het Land der Kerels, en ik ben eene Kerlinne
geweest."</p>
<p>"Wat doet het, vermits er insgelijks dienstbare Kerels
zijn?"</p>
<p>"Die zijn er niet, Martha. Wie zijne vrijheid verliest houdt
op Kerel te zijn."</p>
<p>"Dan heeft waarschijnlijk uw vader zich verkocht, of de straf
eener misdaad bracht hem in slavernij", bemerkte Amelberga met
eenen twijfellach op de lippen.</p>
<p>"Ik vergeef u den spot, omdat gij onzer gewoonten onwetend
zijt", wedervoer Brigitta. "Vermits wij hier nu alleen zijn en
vrij kunnen kouten tusschen den arbeid, laat mij u de zaak
uitleggen en gij zult begrijpen waarom er nog ee
<!-- Page 59 -->nige fierheid in mijn bloed overblijft. Mijn
vader heette Warnfried; hij woonde in Kerlingaland en was een
vrij man; als eigenaar van eene hut en van eenen akker, was hij
lid van het Gilde en had stemrecht in de vergadering van het
Ambacht. Voor alle maagschap had hij eenen neef, evenals hij.
Deze neef werd de oorzaak van ons aller ongeluk. Op een plechtig
Gildenmaal te Loo, door het drinken van hoppebier verhit,
geraakte hij in twist met eenen anderen Kerel en bracht met zijne
schermzeis&mdash;dit is een zwaard&mdash;zijnen tegenstrever
eenen zoo noodlottigen slag toe dat hij er van stierf. De
talrijke bloedverwanten van den overledene zouden onzen neef en
mijnen vader gedood hebben, zooals het recht en de plicht der
<i>Veete</i> het hun oplegden. Evenwel, zij gaven ons vrede en
aanvaardden den zoen; maar het zoengeld dat zij eischten was zoo
aanzienlijk, dat alwat mijn vader en zijn neef bezaten nauwelijks
toereikend was om het te betalen<a name='FNanchor_25_25'></a><a
href='#Footnote_25_25'><sup>[25]</sup></a>. Mijn vader bleef dan
zijne hut bewonen, niet meer als eigenaar, maar als vrijlaat,
zittende op een anders goed. Weinig tijds daarna, in den
Houthulst op jacht zijnde, werd hij, eilaas, door een everzwijn
zoo deerlijk gewond, dat men hem ter plaatse dood vond. Nu bleef
mijne moeder alleen met drie onmondige meisjes, zonder maagschap
en zonder eenen enkelen verdediger. Door wanhoop gedreven, reisde
zij met mij en mijne kleine zusters naar het klooster ten
Nonnenbosch, bij Yperen, en gaf zich zelve en hare kinderen tot
lijfeigenen van het klooster aan de Priorine<a name=
'FNanchor_26_26'></a><a href=
'#Footnote_26_26'><sup>[26]</sup></a>. Zoo ben ik, zonder mijn
toedoen, van vrijgeborene Kerlinne in eeuwige dienstbaarheid
vervallen. Ten Nonnenbossche heeft men mij wel behandeld en mij
veel schoon werk geleerd. Mijne arme moeder, die nu bij den Heer
is, beschuldig ik insgelijks niet; maar de vrijheid, ziet gij, is
een kostbaardere schat dan het leven; en wat moeite ik er ook toe
inspanne, ik kan mij aan de dienstbaarheid niet gewennen."</p>
<p>Er bleef eene wijl stilte.</p>
<p>"<!-- Page 60 -->Alzoo, gij zijt waarlijk vrij geweest?"
murmelde Martha.</p>
<p>"Gij hoort het wel. Wat ik zeg is enkel waarheid. Toen onze
jonkver Placida den wensch had uitgedrukt om eene jonge huismeid
te vinden die handig was in naai- en stikwerk, heeft haar heer
vader mij afgekocht van het klooster ten Nonnenbosche, en zoo ben
ik nu zijne lijfeigene geworden."</p>
<p>"Maar wat kon uwe moeder anders doen?" bemerkte Amelberga. "In
alle geval zoudt gij de dienaresse van vreemden geworden zijn en
uwe vrijheid verloren hebben."</p>
<p>"Daarin bedriegt gij u", was het antwoord. "Zijn er onvrije
menschen in Kerlingaland, dezen wonen op de leenen der heeren. De
Kerels in de Ambachten kennen geene slaven. Hunne huisdienaars
zijn ook vrije menschen die aan denzelfden disch eten met degenen
voor wie zij werken. Men noemt ze niet dienaars of schalken, maar
<i>gezellen</i>, en zij gaan en komen en verhuren hunnen arbeid
waar en aan wien zij willen. Het eenig onderscheid bestaat daarin
dat men een grondeigendom, hoe gering ook, moet bezitten om
stemrecht in de vergadering te hebben<a name=
'FNanchor_27_27'></a><a href=
'#Footnote_27_27'><sup>[27]</sup></a>. Ware ik vrij gebleven, ik
hadde gemakkelijk eenen Kerel tot bruidegom gevonden. Indien mijn
man geen stuk grond bezat, zouden wij jaren gearbeid hebben om er
een te koopen. Dan hadde ik gewoond in onze eigene hut, op onze
eigene aarde, vrij en trotsch als de edelste jonkvrouw van
Vlaanderen. Begrijpt gij dat ik de noodlottige daad mijner moeder
betreur, en moeilijk de schaamte verkrop wanneer men mij
toespreekt alsof ik zelf geen mensch was?"</p>
<p>"Ja, en nu begrijp ik insgelijks waarom gij zulke voorliefde
voor mher Robrecht Sneloghe toont, terwijl gij van mher
Ghijselbrecht Tancmar met weinig eerbied spreekt", zeide de oude
Martha.</p>
<p>"Is het niet met reden?" antwoordde Brigitta. "Mher Robrecht
is veel rijker dan mher Ghijselbrecht; hij is schooner van
gelaat, zachter van gemoed en daarbij minzaam met iedereen, zelfs
met ons. Hij is slechts driemaal hier geweest en heeft telkens
ons gegroet. Zou Ghijselbrecht <!-- Page 61 -->Tancmar zulks
doen?"</p>
<p>"Dit is evenwel niet wat ik wil zeggen, Brigitta."</p>
<p>"Wat dan, Martha?"</p>
<p>"Het bloed spreekt in u."</p>
<p>"Ik begrijp u niet."</p>
<p>"Ik zal u dan iets zeggen, Brigitta, dat gij niet weet.
Robrecht Sneloghe is een Kerel geweest."</p>
<p>"Onmogelijk. Wie Kerel geboren is blijft het zoolang hij zijne
vrijheid behoudt."</p>
<p>"En wanneer men wil ophouden Kerel te zijn?"</p>
<p>"Men kan dit niet, Martha. Men is door eenen onverbreekbaren
band aan het Gilde verbonden."</p>
<p>"Welnu, zijn vader, vroeger kastelein van Brugge, was een
Kerel, in het Veurne-Ambacht geboren. Mher Robrecht zelf, meen
ik, kwam ter wereld te Eggewaardskapelle, waar hij nu nog vele
goederen bezit."</p>
<p>"Dan is mher Robrecht insgelijks een Kerel!" riep Brigitta met
blijdschap uit.</p>
<p>"Dat hij het nog is, geloof ik zeker niet", ging Martha voort,
"maar indien gij dit alles niet wist, dan heeft wel werkelijk het
bloed in u gesproken, Brigitta."</p>
<p>"Inderdaad, het is wel mogelijk.... Ach, Martha, ik smeek u,
beloof mij iets! Gij kunt veel op onze jonkvrouw. Raad haar aan
mij met zich te nemen als zij, na haar huwelijk, dezen Steen
verlaat. Wie weet of zij niet in Kerlingaland zal wonen? Zoo, met
mher Robrecht, met eenen Kerel tot meester, zal ik mij gelukkig
achten; de dienstbaarheid zal mij lichter wezen en ik zal mij
misschien in mijn lot.... Stil! daar is onze jonkvrouw met mher
Robrecht...."</p>
<p>De vrouwen stonden op en bogen ten teeken van eerbied het
hoofd, doch schouwden tersluips naar hunne naderende
meesters.</p>
<p>Bovenal hielden zij met bewondering en nieuwsgierigheid den
blik gevestigd op een kostbaar juweel van Oostersche parelen en
groene smaragden, dat aan den hals der jonkvrouw glinsterde en,
met een kruis van vuurroode robijnen, tot op hare borst
nederhing. Zij twijfelden niet of dit moest de aanvaarde gift van
haren verloofde zijn. Het huwelijk <!-- Page 62 -->zou dus binnen
eenige weken worden gevierd!</p>
<p>Placida Van Woumen kon twintig jaar oud zijn. Zij was rijzig
van gestalte en hield hals en hoofd zeer rechtop. Dit gaf haar
een voorkomen van trotschheid, dat nog versterkt werd door den
tragen, statigen blik harer oogen. Het blonde haar dat, evenals
bij alle ongehuwde vrouwen, haar in lange lokken over de
schouders golfde, was boven haar hoofd met eenen gouden band
bevestigd. Gansch in witte zijde was zij gekleed.</p>
<p>Men zou gezegd hebben dat zij insgelijks tot het aanvaarden
van dit huwelijk zekeren dwang onderging, of, ten minste, met
volledige onverschilligheid zich aan den wensch harer ouders had
onderworpen; want zij antwoordde slechts met korte bevestigende
woorden op de hoofsche gezegden van Robrecht, en haar gelaat,
alhoewel het geene teekens van ontevredenheid toonde, bleef
onbewogen en koel.</p>
<p>Achter de jongelieden kwam Rijkaard Van Woumen met zijne
echtgenoote, Ver Aldegunda.</p>
<p>Eenige dienaars of schalken volgden hen met leunstoelen.</p>
<p>Op een teeken van mher Rijkaard verliet de oude Martha met
hare beide gezellinnen den tuin.</p>
<p>De leunstoelen werden onder eenen hoogen lindeboom geschikt.
Elk nam plaats, en men zettede het afgesproken gesprek voort,
terwijl een oude schalk en een jonge knaap bij de achterdeur van
den Steen bleven staan om elk bevel der meesters te
ontvangen.</p>
<p>"Alzoo, mher Sneloghe", vroeg Placida's vader, "het is wel
besloten, niet waar, dat gij Ravenschoot tot zomerverblijf zult
kiezen? Deze burcht staat niet verre van Brugge. Het zou ons
pijnlijk vallen van onze eenige dochter door eenen grooten
afstand gescheiden te blijven; maar op zulke wijze zal het zijn
alsof zij ons niet had verlaten."</p>
<p>"O, mijne lieve Placida", riep Ver Aldegunda uit, als wilde
zij hare dochter tot blijdschap opwekken, "Ravenschoot is zulk
schoon landgoed, dat het geroemd wordt in gansch Vlaanderen om
zijne lustige boomgaarden, waranden en tuinen! Het is tevens zeer
uitgestrekt en heeft groene weiden en wildrijke bosschen. Ik ken
het wel: toen mher Robrechts moeder en ik<!-- Page 63 --> nog
kinderen waren, heb ik dikwijls op Ravenschoot gespeeld. Wie
hadde dan kunnen denken dat mijne dochter, mijne lieve Placida,
eens daar als meesteresse den sleutelbosch zou dragen! Zijt gij
niet vroolijk daarom, Placida?"</p>
<p>"Ja, moeder", antwoordde de jonkvrouw. "Ik weet sedert lang
dat geen landgoed zoo schoon als Ravenschoot rondom Brugge ligt;
maar wat mij meest verheugd is toch dat ik u bijna dagelijks zal
kunnen zien en omhelzen."</p>
<p>"Die goede Placida!" zuchtte Ver Aldegunda ontroerd.</p>
<p>"Ik had een oogenblik gevreesd", zeide mher Rijkaard tot
zijnen toekomenden schoonzoon, "dat gij lust kondet hebben om van
het landgoed te Houthem uw zomerverblijf te maken. Het is wel een
aanzienlijk eigendom, maar veel minder toch dan Ravenschoot, en
het ligt bij Veurne, zoo verre van Brugge!"</p>
<p>Robrecht had het hoofd gebogen en scheen in gepeinzen
verzonken. Daarover verwonderd, aanschouwden Rijkaard en zijne
vrouw den jongen ridder met kommer.</p>
<p>Na eene korte stilte vroeg Placida's vader:</p>
<p>"Gij zijt zoo droomachtig, mher Sneloghe?"</p>
<p>Robrecht hief het hoofd op, sloeg met eenen glimlach den blik
op Placida en zeide:</p>
<p>"Ja, mij boezemt de Heer eene goede gedachte in. Ik meende ze
verborgen te houden tot den dag na ons huwelijk; maar dewijl
jonkver Placida zoo minzaam mijne beloftegift heeft aanvaard,
voel ik mij aangedreven tot onbescheidenheid. Volgens de
overeenkomst tusschen u, mher Van Woumen, en mijnen oom, den
proost van St-Donaas, gesloten, zal ik mijner bruid het landgoed
te Houthem als morgengave<a name='FNanchor_28_28'></a><a href=
'#Footnote_28_28'><sup>[28]</sup></a> in vollen eigendom
schenken, niet waar?"</p>
<p>"Zoo is het inderdaad tusschen ons bepaald geworden."</p>
<p>"Welnu, ik ben overtuigd dat de heer proost en geheel mijne
maagschap mijn nieuw besluit zullen goedkeuren. Niet Houthem,
maar wel het schoone Ravenschoot zal de morgengave mijner bruid
zijn. Zoo wone dan mijne echtgenoote met mij op haar persoonlijk
eigendom."</p>
<!-- Page 64 -->
<p>Placida's oogen glansden van ware blijdschap en van hoogmoed;
hare ouders juichten luid. Ravenschoot was inderdaad zulk
uitgestrekt goed, dat het alleen den rijkdom van een ridderlijk
huisgezin kon uitmaken.</p>
<p>Terwijl men nog bezig was met Eobrecht om zijne vrijgevigheid
te roemen en hij betuigde dat hij, zooveel het hem mogelijk was,
alles wilde inspannen om zijne vrouw gelukkig te maken en vereerd
te zien, naderde de knaap die tot dan bij de deur had
gestaan.</p>
<br>

<hr style='width: 65%;'>
<br>

<div class="center"><img src='images/064.png' width='400' alt=
' ...Robrecht hief het hoofd op.'><br>
 <i>...Robrecht hief het hoofd op.</i></div>
<hr style='width: 65%;'>
<br>

<p>"Heer", zeide hij tot Van Woumen, "er is een ridder in de
zaal; hij verlangt u te spreken."</p>
<p>"Ik heb nu geenen tijd", mompelde Rijkaard ontevreden.
"Verzoek hem na den middag te willen wederkeeren."</p>
<p>De knaap trok de schouders op, als wilde hij betuigen dat
zulke boodschap moeilijk was.</p>
<p>"<!-- Page 65 -->Wie is dan deze ontijdige bezoeker?" vroeg
zijn meester.</p>
<p>"De hofraadsheer Tancmar Van Straten", was het antwoord.</p>
<p>Mher Rijkaard stond met verrassing op.</p>
<p>"Tancmar? 's Graven raadsheer?" herhaalde hij. Zou hij
waarlijk van het leger teruggekeerd zijn? Zeker, hij brengt
belangrijk nieuws.... Nu, Aldegunda, blijf intusschen met onze
jongelieden nog wat kouten. Ik keer zoo spoedig mogelijk tot u
weder."</p>
<p>Deze woorden sprekende, begaf hij zich naar den Steen en trad
in eene groote zaal, waar hij een reeds bejaarden ridder, die hem
met bewijzen van vriendschap te gemoet kwam, de handen hartelijk
drukte.</p>
<p>Na de eerste grotenissen gewisseld te hebben, zeide
Rijkaard:</p>
<p>"Zoo, zoo, mher Tancmar, gij zijt terug van den oorlog?"</p>
<p>"Niet voor goed, vriend Van Woumen", was het antwoord. "Ons
leger blijft nog te Atrecht; maar de graaf komt overmorgen naar
Brugge."</p>
<p>"Onze graaf komt overmorgen te Brugge?"</p>
<p>"Ja. Op mijn verzoek heeft hij mij met Walter Van Lokeren
afgezonden om zijnen voornamen leenhouders de tijding zijner
komst te brengen; want hij verlangt met plecht te worden
onthaald, om reden dat eenige Fransche ridders hem zullen
vergezellen, onder anderen de jonge Willem van Normandi&euml;, 's
konings gunsteling. Gij zult niet nalaten, mher Rijkaard, onzen
graaf te gemoet te gaan?"</p>
<p>"Zeker niet; ik zal mijnen plicht als trouw vazal met
blijdschap vervullen. Maar hoe komt het dat gij zoo onverwachts
uit Frankrijk terugkeert? Is de oorlog ten einde?"</p>
<p>"De vrede is gesloten."</p>
<p>"En zal onze heer graaf nu voor goed in Brugge blijven?"</p>
<p>"Nog niet. Hij zal insgelijks te Yperen eene plechtige intrede
doen en keert dan onmiddellijk weder naar het leger.... Maar zeg
mij, mher Van Woumen, ik heb in Brugge iets vernomen, zoo
verrassend en zoo ongeloofelijk, dat ik nog zou twijfelen, al
verzekerdet gij zelf het mij...."</p>
<p>Het gelaat van Rijkaard werd streng en mistrouwend. Hij
voorzag waarover Tancmar hem ging onderhouden.</p>
<p>"<!-- Page 66 -->Aangaande mher Robrecht Sneloghe?" murmelde
hij.</p>
<p>"Inderdaad; men zeide mij dat er spraak is van een huwelijk
tusschen uwe dochter en mher Sneloghe."</p>
<p>"Men heeft u niet bedrogen", wedervoer Bijkaard met fierheid,
als wapende hij zich op voorhand tegen eene waarschijnlijke
aanvechting. "Dit huwelijk is besloten."</p>
<p>"Besloten?" riep Tancmar.</p>
<p>"De beloftegift is dezen morgen aanvaard; nog eene maand en
het zal voltrokken worden."</p>
<p>"Ik geloof het niet, mehr Van Woumen."</p>
<p>"Waarom?"</p>
<p>"Omdat de graaf zelf desnoods het u zal afraden; en gij,
vriend Rijkaard, zoudt wel zeker zijnen raad volgen, tenzij gij
voorgenomen haddet, evenals de Kerels, juist dat te doen wat den
vorst kan mishagen."</p>
<p>"De graaf weet niets van het ontworpen huwelijk. Gij zijt het
dus die hem daartoe zoudt aandrijven?"</p>
<p>"Ik of anderen uwer vrienden, uit genegenheid voor u, in het
belang uwer dochter en voor de eer van uwen naam."</p>
<p>"Waarlijk, ik begrijp niet wat gij wilt zeggen", riep Rijkaard
met spijtig ongeduld. "Robrecht Sneloghe is uiterst rijk, een
volmaakt ridder, hoofsch, edelmoedig, goed van harte en door
iedereen geacht en bemind. Zijn vader, die met onzen heer graaf
ter kruisvaart trok, heeft zich in het Heilige Land door zijne
dapperheid vermaard gemaakt."</p>
<p>"Sneloghe is een Erembald, mijn vriend."</p>
<p>"Welnu, wat geeft dit?"</p>
<p>"De Erembalds zijn Kerels."</p>
<p>"Meent gij dan dat ik zulks niet weet?" morde Rijkaard Van
Woumen.</p>
<p>"Eilaas, eenen goeden vriend blindelings de oneer voor zijn
geslacht zien aanvaarden, het is pijnlijk!" zuchtte Tancmar.</p>
<p>"Maar welke oneer toch? Omdat Robrecht een Kerel is? Ik weet
het, mher Tancmar, gij haat de Kerels en bovenal de Erembalds.
Mij verwondert het dat gij Robrecht Sneloghe niet reeds een
Blauwvoet hebt genoemd; maar Blauwvoet, Isegrim, het zijn
scheldwoorden, die niets voortbrengen dan haat en twist. Mij is
een vrije Kerel even waardig als een edelgeboren
<!-- Page 67 -->ridder."</p>
<p>"Maar de Kerels kunnen niet vrij blijven", wedersprak de
hofraadsheer met nadruk. "Niets kan hen tegen de dienstbaarheid
behoeden; het is slechts eene zaak van tijd."</p>
<p>"Hoe meent gij het?"</p>
<p>"Wel ja, mijn vriend; laat ons vooronderstellen dat de Kerels,
van de barbaarsche tijden af, vrije lieden zijn geweest, zooals
overigens al de barbaren, die naar het zuiden afzakken, de
Romeinen uit Galli&euml;, dat is uit Frankrijk, hebben verdreven.
Nu toch, door verloop der eeuwen en door de meerdere beschaving
der wereld, heeft in Frankrijk, in Duitschland, in Itali&euml; en
zelfs in het grootste gedeelte van Vlaanderen het volk zijne
vrijheid verloren en zijn de dorpers, arbeiders en alle
laaggeboren lieden den heeren en edelen ondergeschikt en
dienstbaar gemaakt. Meent gij dat de Kerels, zoo weinig sterk als
afzonderlijk volk, alleen wetten en inrichtingen zouden kunnen
behouden, die de gansche ridderschap moet aanzien als eene
inbreuk op de vorstelijke macht en op de overheid die den
edelgeborenen toebehoort?"</p>
<p>"Maar het is nu misschien sedert twee eeuwen dat de Kerels
hunne vrijheid te verdedigen hadden", bemerkte Rijkaard. "Mij
dunkt, dat ze daardoor niet zijn verzwakt."</p>
<p>"Inderdaad, maar nu nadert wel zeker hun einde. Tot den dag
van heden bestond onder de ridders van Frankrijk en van
Vlaanderen veel verdeeldheid. Zij hadden geen hoofd, dat hen kon
leiden en gebieden. Dit hoofd is nu de machtige en gevreesde
koning van Frankrijk. Zoo, aan &eacute;&eacute;n opperhoofd
gehoorzamende, zal de ridderschap, door hare eendracht alleen,
elke zucht naar onafhankelijkheid verstikken, die ergens uit den
schoot van het dorpere volk mocht opstijgen; en waar nog iets van
de oude vrijheid der onedelgeborenen overblijft, daar zullen wij
deze laatste sporen der barbaarsche wetten onmeedoogend
vernietigen. Het is te zeggen dat de Kerels welhaast tot de
dienstbaarheid zullen worden gedwongen."</p>
<p>"En zijt gij voornemens dit doel met geweld pogen te
bereiken?"</p>
<p>"Met list en geweld."</p>
<!-- Page 68 -->
<p>"Maar het is eene schandelijke valschheid!" riep Rijkaard met
verontwaardiging uit. "Gij en de andere ridders, de graaf zelf,
hebt voor uw vertrek de Kerels laten gelooven dat men hun
voortaan hunne vrijheid niet meer zou betwisten!"</p>
<p>"Wanneer men naar verre streken ten oorlog trekt, moet men den
vrede achter zich in het land laten", antwoordde Tancmar met
eenen slimmen glimlach.</p>
<p>"En nu zou onze heer graaf de Kerels bedriegen?"</p>
<p>"Neen; dat zulks voor alsnu ten minste zijn inzicht zij, zou
ik niet durven beweren. Maar vergeet niet dat onze heer graaf
eenen heimelijken wrok tegen de Kerels in het hart draagt, omdat
vele Ambachten en zelfs eenige Erembalds, in den oorlog voor de
Kroon, Willem van Loo tegen hem hebben geholpen. Hij wenscht
daarom insgelijks de Kerels onderjukt te zien; maar hij hoopt
mettertijd en zonder bloedstorting allengs dit doel te bereiken.
Laat de Kerels iets bedrijven dat onzen graaf bijzonder
mishaagt,&mdash;wij zullen er voor zorgen,&mdash;dan zal hij
onmiddellijk doen wat de koning van Frankrijk en wat al de
ridders hem raden, dit is te zeggen de Kerels verpletten en voor
altijd in dienstbaarheid slaan."</p>
<p>"De Kerels verpletten?" herhaalde Rijkaard. "Het is zoo
gemakkelijk niet. Welk ijselijk bloedbad!"</p>
<p>"Neen, geen bloedbad, mijn vriend. Weet gij wel dat wij,
Vlaamsche ridders, met onze wapenknechten, in het Fransche leger
wel tienduizend sterk zijn<a name='FNanchor_29_29'></a><a href=
'#Footnote_29_29'><sup>[29]</sup></a>? Wat zouden de Kerels
kunnen doen, indien eene macht van tienduizend krijgslieden in de
Ambachten verscheen, om daar al te verpletteren wat weerstand zou
durven bieden? En ware dit ontoereikend, is geheel het Fransche
leger niet daar om ons te helpen."</p>
<p>"Het Fransche leger zou u helpen tegen de Kerels?"</p>
<p>"Ja, zeker."</p>
<p>"Maar onze heer graaf zou het beletten."</p>
<p>"Nu misschien, inderdaad; maar w<!-- Page 69 -->ij kennen
zoovele middelen om de Kerels tot onvoorzichtigheid aan te
drijven en den graaf tegen hen verbolgen te maken!... Kom, kom,
mijn vriend Rijkaard, het is ten einde met de Kerels. Geen grond
zonder heer. De Kerels zullen den graaf dienstbaar gemaakt
worden, en willen die vermaledijde Blauwvoeten den nek onder het
juk niet buigen, welnu, dan zal men ze vernietigen en hun land
met een min onplooibaar ras bevolken."</p>
<p>Rijkaard Van Woumen schouwde ten gronde en schudde kommervol
het hoofd.</p>
<p>"Ha, ik wist wel dat gij eindelijk den afgrond zoudt erkennen
waarin gij, door onwetendheid der zaken, u en uw onnoozel kind
ging storten!" riep Tancmar zegevierend uit. "Laat ons nu
vooronderstellen dat jonkver Placida met Robrecht Sneloghe
getrouwd zij, op het oogenblik dat de Kerels tot den staat van
onvrije lieden worden verlaagd. Uwe dochter zou dus het lot van
het veroordeeld geslacht moeten deelen? Gij zelf zoudt in dezen
strijd de zijde der Kerels moeten kiezen tegen den graaf en tegen
de ridders van Frankrijk en van Vlaanderen. De banden des bloeds
zouden u er toe verplichten; want gij zoudt van der Keerlen
maagschap zijn."</p>
<p>"Veroordeeld geslacht? De Erembalds?" mompelde Rijkaard
verschrikt. "Meent gij macht genoeg op den graaf te hebben om hem
de Erembalds in de vervolving te doen begrijpen?"</p>
<p>"Ik twijfel er niet aan", was het vaste antwoord. "Er is in
alle gebeurtenissen eene natuurlijke volgorde die mij het recht
geeft te denken dat de Erembalds in den val der Kerels zullen
begrepen worden."</p>
<p>"Gij brengt mij in erge verlegenheid, mehr Tancmar."</p>
<p>"Maar neen, de zaak is eenvoudig. Zoek het een of ander
voorwendsel om mehr Sneloghe af te wijzen. Willen de Erembalds
zich daarover wreken, ik beloof u niet alleen de hulp van al de
ridders, maar tevens de bijzondere bescherming van den graaf. Gij
zult gemakkelijk eenen even voordeeligen bruidegom voor uwe
dochter vinden ... Mijnen zoon Ghijselbrecht, bijvoorbeeld. Hij
geniet 's vorsten gunst in hooge maat."</p>
<p>"Ghijselbrecht, uwen zoon?" herhaalde Rijkaard met eenen
schertsenden glimlach.</p>
<!-- Page 70 -->
<p>"Ik weet dat gij hem niet genegen zijt", zeide Tancmar, "maar
bij bemint jonkver Placida en zij zou hem gewillig tot echtgenoot
aanvaarden."</p>
<p>"Is het daarom dat gij hare huwelijksbelofte met Sneloghe
poogt te verbreken?" morde Van Woumen.</p>
<p>"Ho, neen, spreken wij er niet meer van. Later zult gij
rechtvaardiger jegens hem worden. Nu, zeg mij, vriend Rijkaard,
blijft gij waarlijk bij uw voornemen uwe dochter in een geslacht
te doen treden dat eerlang tot den slavenstaat kan gedompeld
worden?"</p>
<p>"Het is eene erge zaak!" zuchtte Van Woumen. "Ik wil daarover
nu niets beslissen. Er blijft nog tijds genoeg over ons er op na
te denken."</p>
<p>"Inderdaad; maar ik ben toch zeker van uw besluit. Overmorgen
zullen velen uwer beste vrienden met den graaf in Brugge komen.
Ondervraag hen; gij zult overtuigd worden dat ik uit plichtgevoel
nog veel van de waarheid u heb verzwegen ... Nu moet ik u
verlaten; mijn tijd is kostelijk: ik heb nog veel te bezorgen.
Indien gij onzen vriend Walter Van Lokeren wenscht te zien, gij
zult hem ten mijnent vinden tot verre op den namiddag."</p>
<p>"Ik zal komen", murmelde Rijkaard in gedachten, "ja, ik zal
komen."</p>
<p>Beiden verlieten de zaal en stapten over den neerhof.</p>
<p>Tancmar bleef eene wijl staan en zeide tot Rijkaard met
teruggehouden stem:</p>
<p>"Als de Kerels onderjukt zijn, worden al hunne eigendommen tot
gronden der kroon verklaard. Overweeg, mijn vriend, dat, buiten
eenige leenen, de Kerels geheel het land der Ambachten bezitten,
van Grevelinghe af tot op de eilanden in de mondingen der
Schelde. Dit schoon en rijk gewest zal dus door den graaf in
leenen worden verdeeld en weggeschonken aan de ridders die 's
vorsten gunst genieten. Onze graaf bemint u zeer uithoofde der
vorige diensten welke gij hem hebt bewezen. Gij zult toch de kans
om uwe erfgoederen aanzienlijk te vergrooten niet willen
vernietigen ... Nu, vaarwel, tot<!-- Page 71 --> dezen namiddag.
Overweeg met wijsheid; want het lot uwer eenige dochter en de eer
van uw geslacht hangen van de beslissing die gij zult nemen."
Onder het uitspreken dezer woorden was hij tot de poort genaderd.
Hij drukte nu de hand van zijnen gezel en verliet sher Rijkaards
Steen.</p>
<p>Placida's vader keerde terug tot de zaal en liet zich daar op
eenen stoel nederzakken. Hij legde zich de hand op het voorhoofd
schouwde eene wijl denkend ten gronde en murmelde dan:</p>
<p>"Arme Kerels! Zij arbeiden in vertrouwen, zij bevaren de zee,
zij beploegen den grond, zij weven, zij drijven handel, zij
openen zoo voor Vlaanderen de bronnen van welvaart en rijkdom,
terwijl heerschzuchtige lieden hunnen ondergang smeden!...
Tancmar is de geboren vijand der Erembalds en, om dezer macht te
breken wenscht hij de Kerels onderjukt te zien. Maar onze graaf
zal zijne kroon aan de uitvoering dezer onrechtvaardige ontwerpen
niet gaan wagen. Hij is een wijs en edelmoedig vorst ... Evenwel,
wie weet, eilaas, welke gedachten de koning hem kan hebben
ingeboezemd De Fransche ridders begrijpen niet dat geheel een
volk uit vrije mannen kan bestaan. De geest van
onafhankelijkheid, dien de Kerels tegenover elkeen, zelfs
tegenover den vorst toonen behaagt onzen graaf niet ... Zoo
Tancmar mij de waarheid had gezegd? Ik ben vader: mijn kind mag
ik niet opofferen ... Maar indien Tancmar mij had bedrogen?
Droeve onzekerheid!"</p>
<p>Hij stond op en begaf zich met tragen stap naar den tuin,
intusschen zeer bezorgd om te weten welke houding hij nu jegens
Robrecht Sneloghe zou aannemen; maar bij geluk vond hij den
jongen ridder bezig met eene groetenis uit te spreken, om voor
dien dag afscheid van zijne verloofde te nemen. Hij meende te
bemerken dat, terwijl Robrecht tot vaarwel Placida de hand
drukte, zijne dochter haren toekomenden echtgenoot eenen blik
toestuurde vol teedere minzaamheid. Dit gezicht bedroefde hem nu,
om reden dat de liefde, indien zij met zekere innigheid tusschen
de jongelieden ontstond, hem het te nemen besluit oneindig
moeielijker zou maken, in geval hij zich gedwongen zag voor het
geluk van zijn kind bet ontworpen huwelijk te breken.</p>
<p>Tot Robrecht naderende, zeide hij:</p>
<p>"Gij verlaat ons, mijn vriend? Het is waar, gij zijt reeds een
paar uren hier, en er zijn tijdingen gekomen die van elk onzer
eenige werkzaamheid eischen. Gij weet ongetwijfeld reeds dat onze
heer graaf overmorgen in <!-- Page 72 -->Brugge komt?"</p>
<p>"Ja, mher Van Woumen, ik weet het", was bet antwoord. "Zooals
gij zegt, deze komst legt ons zekere plichten op die niemand
onzer mag verzuimen. Wij moeten onzen vorst eene schitterende
intrede bereiden."</p>
<p>Op de vraag van Placida en hare moeder, gaf Rijkaard eenige
uitleggingen over het bericht dat des graven raadsheer hem had
gebracht. Dan zeide hij:</p>
<p>"Ik moet ten gevolge dezer tijding onmiddellijk uitgaan.
Indien Robrecht mij een eind weegs wil vergezellen?"</p>
<p>De jonge ridder herhaalde zijnen afscheidsgroet en volgde,
zonder meer te spreken, Rijkaard Van Woumen tot in de
Naaldestraat.</p>
<p>Dit stilzwijgen scheen Placida's vader te hinderen. Hij vroeg
dan, als om toch iets te zeggen:</p>
<p>"Wat benevelt dan uwen geest, mijn vriend? Gij zijt
zwaarmoedig"</p>
<p>"Ik zwaarmoedig?" mompelde Robrecht, uit eene diepe mijmering
opschietende. "Ho neen, heer, ik dacht aan de onverwachte
terugkomst van onzen heer graaf."</p>
<p>"Indien ik wel onderricht ben, dan zou inderdaad de terugkeer
van onzen vorst niet even verblijdend zijn voor al de lieden van
Vlaanderen. Weet gij iets van zekere onrustwekkende
geruchten?"</p>
<p>En onder het uiten dezer woorden bezag hij mher Sneloghe
aandachtig.</p>
<p>"Onrustwekkende geruchten?" herhaalde deze, in twijfel het
hoofd schuddende.</p>
<p>"Ah, God dank, men zal mij bedrogen hebben!" juichte
Rijkaard.</p>
<p>"Meent gij misschien de geruchten volgens welke de Isegrims
zouden voornemens zijn de Kerels opnieuw te verontrusten en te
vervolgen, zoohaast het leger in Vlaanderen wederkeert?"</p>
<p>"Ja, mijn vriend."</p>
<p>"Mijn oom, de proost, moet er iets van weten; want hij sprak
mij er van met treurnis en spijt."</p>
<p>"Het zou dus waar zijn?" kreet Rijkaard. "De proost sprak er
van met treurnis? Hij vreest dus dat men er in gelukke den Kerels
het juk der <!-- Page 73 -->dienstbaarheid op te leggen?"</p>
<p>"Ho, neen, dit kan een Erembald niet vreezen", wedervoer
Robrecht met fierheid. "Niemand zal Kerlingaland onderjukken;
maar mijn oom treurt bij het gepeins dat alweder duizenden
Christenen gaan sterven om hunne bedreigde vrijheid te
verdedigen."</p>
<p>"Zouden de Erembalds zich waarlijk de zaak der Kerels
aantrekken?"</p>
<p>"Daaraan kunt gij niet twijfelen, heer. Wij, zonen van
Erembald zijn Kerels zoowel als de vrije lieden der Ambachten, en
wij zullen tegen het onrecht blijven worstelen ten koste van goed
en bloed, al moest ook de laatste onzer in dien strijd
bezwijken."</p>
<p>Deze bevestiging van Tancmars voorspelling verschrikte
Rijkaard. Hij zeide dat hij naar de Zilverstraat moest gaan,
drukte Robrecht ontsteld de hand en verwijderde zich.</p>
<p>De jongeling zette met zekeren haast zijnen weg huiswaarts
voort, door de St-Jacobsstraat; maar na eene korte wijl begon
allengs zijn stap meer en meer te vertragen en zijn hoofd
voorover te hellen, als wierd zijn geest bezwaard door duistere
gedachten.</p>
<p>Toen hij achter St-Christoffelskapelle kwam, bleef hij staan
en keek aarzelend in het ronde, als wist hij niet meer welken weg
hij zou inslaan om zich naar zijnen Steen te begeven.</p>
<p>In stede van de Markt over te gaan, keerde hij ter linkerhand,
stapte over de Kraanbrug en daalde eene nauwe straat af, totdat
hij de Spiegelrei bereikte.</p>
<p>Hier naderde hij den boord der vliet, staarde eene lange wijl
in de diepte van het heldere water en zette dan zijne
droomachtige wandeling voort onder de hooge olmen die de kade
overlommerden.</p>
<p>Eindelijk liet hij zich, als afgemat van denken, op eene
steenen bank nederzakken, en bleef daar met den blik ten gronde
zitten.</p>
<p>Zijn lot was dus beslist, afdoende en voor altijd beslist! Hij
had zich onderworpen aan de onverbiddelijke wet des plichts; hij
had moed en wil getoond en zich jegens Palcida en hare ouders op
zulke wijze gedragen dat zijn oom over hem moest tevreden zijn.
In den eerste had deze overtuiging hem verb<!-- Page 74 -->lijd
en getroost: maar nu die eerste worsteling was doorgestreden en
hij zich alleen bevond met zijne gedachten, was allengs weder het
beeld van Dakerlia in zijnen geest opgestaan. Zijne droomen
schetsten hem nu voor de oogen het stil en gelukkig leven dat hij
hadde gesleten indien hij tot aan het graf had mogen vereenigd
blijven met de zoete speelgenoote zijner eerste jaren, met de
teedere maagd wier beeld zijn hart gansch had ingenomen en het
nog onverwinbaar beheerschte, hoe hij ook poogde, in het gevoel
des plichts, krachten te vinden om het te verjagen. Ach, nu hij
eeuwig vaarwel aan den schoonsten droom zijner ziel had gezegd,
nu las hij met klaarheid in zijnen eigen boezem, nu kon hij
afmeten wat hij had verloren en welke schrikkelijke opoffering
het noodlot hem had afgedwongen! Zijne goede zuster Witta, de
arme weeze, welk zou voortaan haar lot zijn? Met de trotsche
Placida zou zij niet lang kunnen wonen zonder zich vernederd te
gevoelen. Zij zou dus heengaan en bij magen of vreemden eene
toevlucht tegen de droeve eenzaamheid moeten zoeken. Met Dakerlia
hadde zij aan de zijde eener zoete vriendin, eener teedere zuster
geleefd. Welk huisgezin ware op de gansche wereld gelukkiger
geweest? Een hemel van genegenheid, van vriendschap en van
liefde! En nu, wat zou het zijn?... Maar er was niet op terug te
keeren. Zijn hart bloedde en stortte nog eens zijne treurnis uit.
Voor de laatste maal! Hij was man en zou zijnen plicht vervullen.
Het beeld van Dakerlia zou hij uit zijn hart rukken, zijn vorig
leven vergeten, en pogen gansch en oprecht de echtgenoote te
beminnen die het lot hem had gegeven.</p>
<p>Dit waren de gepeinzen van den lijdenden jongeling, daar hij
onder de boomen, op de steenen bank, gansch bewusteloos van het
overige der wereld, eenen smartelijken strijd tegen zijn eigen
hart voerde.</p>
<p>Bij het einde dezer overweging ontsnapte hem een diepe zucht,
en nog meer helde zijn hoofd voorover onder het gewicht der
smart.</p>
<p>Terwijl hij daar beweegloos zat, naderde van den kant der
Engelsche straat een ander ridder. Zoohaast deze mher Sneloghe
herkende, bleef hij verrast staan en beschouwde hem met oogen
waarin haat en nijd schenen te vlammen. Van dit bitter gevoel
moest zijn hart overstorten; want zijne <!-- Page 75 -->scherpe
lippen trokken bevend tot eenen grijns te zamen.</p>
<p>Na eene wijl dus met eene soort van booze vreugde op Robrecht
te hebben gestaard, gaf hij zijn gelaat eene treurige, doch
minzame uitdrukking en trad langzaam tot de steenen bank.</p>
<p>Onder het murmelen eener groetenis zette hij zich neder met
eenen diepen zucht en zeide:</p>
<p>"God zij dank dat Hij mij den eenigen mensch laat ontmoeten
die mij kan troosten. Robrecht, ik ben ongelukkig, diep
ongelukkig O, mocht ik door u vernemen dat alle hoop mij niet is
ontnomen!"</p>
<p>"Wat wilt gij zeggen? Ik begrijp u niet", mompelde mher
Sneloghe.</p>
<p>"Robrecht, wij zijn vrienden. Laat gij mij toe u iets te
vragen?"</p>
<p>"Waarom niet? Spreek vrij, Disdir."</p>
<p>"Robrecht, Dakerlia is schoon, niet waar?"</p>
<p>"Welke vraag! Dit weet toch iedereen."</p>
<p>"Ik bemin haar uit al de kracht mijner ziel; zonder hare
wederliefde kan ik niet leven."</p>
<p>Mher Sneloghe zag hem verwonderd aan.</p>
<p>"En Dakerlia bemint u niet?" murmelde hij. "Het is pijnlijk
inderdaad."</p>
<p>"Ha, zij zou zoo koel en zoo wreed niet voor mij blijven",
kreet Disdir Vos met eene nijdigheid welke hij poogde te
bedwingen "maar, eilaas, zij bemint iemand anders! Kent gij dien
gelukkigen sterveling, Robrecht?"</p>
<p>"Kom, kom, mijn vriend Disdir", antwoordde mher Sneloghe,
treurig glimlachende, "waarom dus met linksche omwegen mij
ondervragen? Wees openhartig. Gij wilt zeggen dat ik bet beletsel
ben tot uw geluk? Heeft jonkver Dakerlia dit verklaard?"</p>
<p>"Ho, neen, maar ik meende het uit hare woorden te verstaan.
Zij bemint u wel zeker. Beken het mij, ik smeek u!"</p>
<p>"Wat daarvan zij, Disdir, het is haar geheim."</p>
<p>Eene zenuwtrekking schokte Disdirs leden, en een zucht
ontsnapte hem.</p>
<p>"Dit behoefde ik u niet te vragen, Robrecht", zeide hij, "ik
wist het sedert lang. Het is eene andere vrees d
<!-- Page 76 -->ie mij als een venijnige worm aan het harte
knaagt. Indien gij, Robrecht, voor Dakerlia hetzelfde gevoel
koestert, ben ik veroordeeld tot levenslange hopeloosheid. Indien
gij, integendeel, haar niet bemint, dan zal ik hare koelheid
jegens mij wel overwinnen. Wees edelmoedig ik zal, indien gij het
eischt, alle hoop verzaken en mijne liefde voor jonkver Wulf in
mijnen boezem versmachten; maar zeg het mij oprecht: bemint gij
Dakerlia, Robrecht?"</p>
<p>Zonder het zelf te weten, knikte mher Sneloghe met het
hoofd.</p>
<p>Een somber gegrol van wanhoop ontsnapte Disdir; hij stak de
hand in zijn kleed en neep zich de borst ten bloede, terwijl een
traan van afgunst of van smart in zijne oogen blikkerde.</p>
<p>"Gij hebt mij niet begrepen, Disdir", zeide Robrecht, door
medelijden ontroerd.</p>
<p>"Aldus gij bemint haar niet?" kreet mher Vos.</p>
<p>"Ik heb haar inderdaad bemind ..."</p>
<p>"O, hemel! En nu?"</p>
<p>"Nu is die liefde door den plicht en door God zelf mij
verboden Ik ga trouwen-"</p>
<p>"Trouwen?"</p>
<p>"Met Placida Van Woumen. Ik kom van sher Rijkaards Steen.
Jonkver Placida heeft dezen morgen mijne beloftegift aanvaard.
Binnen eene maand zal ik haar echtgenoot zijn. Mijn oom de proost
heeft dit huwelijk bereid."</p>
<p>"Ha, dank, dank!" murmelde Disdir. "Gij ontlast mijn hart van
een versmachtend gewicht."</p>
<p>"Ik geloof inderdaad, Disdir, dat mijn huwelijk met jonkver
Van Woumen het u gemakkelijker zal maken de hand van Dakerlia te
bekomen. Dit gezegde kwetse u niet. Gij weet dat Dakerlia bijna
van kindsbeen af met mijne zuster Witta is opgevoed geworden.
Geen wonder diensvolgens dat er allengs een gevoel van
wederzijdsche genegenheid in ons is ontstaan, zonder dat wij het
zelven wisten ..."</p>
<p>"Zonder dat gij het wist?" onderbrak Disdir met eenen glim van
blijdschap.</p>
<p>"Slechts dezen morgen, bij de aankondiging van mijn huwelijk
ontsnapte ons dit geheim."</p>
<p>"En gij hadt nooit te voren uwe liefde bekend?"</p>
<p>"Noch ik, noch zij. Geen woord had ooit deze geheime zucht
onzer harten <!-- Page 77 -->verraden."</p>
<p>"Ach, bedriegt gij mij niet, Robrecht?"</p>
<p>"Wanneer heb ik iemand bedrogen? Ik ben niet verplicht u dit
alles te zeggen; maar ik gevoel te diep in mijnen eigen boezem
wat gij moet lijden. Daarom poog ik u te troosten."</p>
<p>"O, heb dank!" riep Disdir Vos, zijnen vriend de hand
drukkende "Het is als gaaft gij mij, met de verlorene hoop, een
nieuw leven weder. Durfde ik van uwe edelmoedige vriendschap eene
weldaad afsmeeken ..."</p>
<p>"Spreek; wat mogelijk is zal ik gaarne doen."</p>
<p>"Indien gij bij jonkver Dakerlia eenige goede woorden ten
mijnen voordeele wildet spreken? Naar u zal zij luisteren-"</p>
<p>"Onmogelijk!" antwoordde Robrecht met eenen zucht, "Gij
begrijpt het, niet waar? Als eerlijk ridder moet ik mijne
toekomende echtgenoote eerbiedigen en mijnen plicht jegens haar
vervullen Tusschen jonkver Dakerlia en mij mogen geene
betrekkingen meer bestaan. Kan ik haar naar mijnen wensch geheel
ontwijken, dan zal ik haar zelfs in vele maanden niet meer
zien."</p>
<p>"Gij hebt gelijk, ja, gij hebt groot gelijk!" juichte
Disdir.</p>
<p>Na eene wijl vroeg hij, alsof hij eene overweging
voortzette:</p>
<p>"En is uw huwelijk wel zeker vastgesteld? Er is niet meer op
terug te komen?"</p>
<p>"Onverbrekelijk vastgesteld, vermits jonkver Van Woumen daarop
mijne beloftegift heeft ontvangen."</p>
<p>"En gij verzaakt Dakerlia voor immer?"</p>
<p>"Uwe vragen zijn stout en indringend", antwoordde Robrecht met
lichte spijtigheid. "Ware ik nog vrij, dan zeker zou ik aan geen
mensch ter wereld de hand van Dakerlia afstaan. Nu even wel kost
het mij niets u te bevredigen door u te zeggen dat ik
desaangaande alle hoop heb verzaakt. Ik wensch uiterharte dat gij
gelukket; geloof mij, ik zou Dakerlia willen getrouwd zien."</p>
<p>Robrecht stond op en, de hand drukkende die hem werd
toegereikt zeide hij nog met eene uiterste goedheid:</p>
<p>"Nu, Disdir, heb moed. Ik zal mijne zuster aanraden in uw
voordeel te pleiten, als zij jonkver Wulf gaat bezoeken. Wat mij
betreft, ik herhaal het u, met Dakerlia wil nog mag ik voortaan
spreken. Nu, vaarwel, en blijf hopen."</p>
<!-- Page 78 -->
<p>Hij verwijderde zich tusschen de boomen. Disdir Vos zag hem
achterna met een zuren lach op de lippen.</p>
<p>"Hij heeft haar bemind! Hij bemint haar nog!" morde hij
binnensmonds. "En voor hem alleen klopt haar hart ... Wreede
minnenijd, die mij den boezem verscheurt!"</p>
<p>Robrecht verliet welhaast de Spiegelrei en trad in de
Ridderstrate, ten einde derwelke de gulden weerhaan boven den
toren van zijn Steen hem in de oogen blonk.</p>
<p>Al gaande overwoog hij eerst wat Disdir hem had gezegd, doch
even ras keerden zijne gedachten op zijn eigen lot en op het
verlies van alle levenshoop voor hem zelven. Weder werd hij
treurig, bovenal toen hij voorbij sher Wulfs Steen moest en het
hoofd afkeerde om het gevaar te voorkomen van Dakerlia's blik te
ontmoeten.</p>
<p>Toen hij zijne woning had bereikt en in de zaal trad, vond hij
zijne zuster met de handen voor de oogen zitten. Hij zag dat hare
borst hijgde en glinsterende tranen van hare vingeren rolden.</p>
<p>"Mijne zuster, mijne goede Witta", vroeg hij, "hoe zijt gij
zoo bedroefd? Wat is de reden uwer smart?"</p>
<p>"Ach, Robrecht", kreet zij, "die arme ongelukkige
Dakerlia!"</p>
<p>"Welnu? Dakerlia? Wat is haar geschied?" morde de jongeling
verschrikt.</p>
<p>"Ik heb haar de pijnlijke boodschap gebracht. Zij heeft nog
niets gedaan dan weenen, zij gaat te werk als eene zinnelooze. Nu
ligt zij te bed. Haar vader is niet te huis; maar de kamermeid
heeft in aller haast gezonden om den geneesheer te halen. Zij
meent dat men Dakerlia zal moeten aderlaten. Ik ben weggevlucht
bij de komst van den geneesheer. Bloed, bloed van die arme
Dakerlia? Ik stierve moest ik het zien!"</p>
<p>Een traan wilde in des jongelings oogen opwellen; maar hij
bedwong dit teeken zijner ontroering met geweld.</p>
<p>"Ach, het is wel wreed, het lot dat ons allen treft!" klaagde
Witta. "Nu zal Dakerlia nooit meer in onzen Steen mogen komen.
Dit is de belooning voor hare teedere vriendschap, voor hare
liefde! Eilaas, ik bezwijk van wanhoop bij het verlies mijner
goede zuster!"</p>
<!-- Page 79 -->
<p>"Luister, Witta", sprak Robrecht op ernstigen toon. "Het
huwelijk is een band door God geheiligd en dien wij als
Christenen verplicht zijn, tot in den grond van ons hart te
eerbiedigen. Ik ga trouwen, Placida Van Woumen wordt mijne
echtgenoote. Van dit oogenblik af mag ik aan Dakerlia niet meer
denken en gij, zuster, gij moogt haren naam voor mij niet meer
uitspreken. Begrijpt gij mij, Witta?"</p>
<p>"Ik begrijp u, broeder", was het treurig antwoord. "Pijnlijk
is de plicht, maar toch, gij hebt gelijk. Zwijgen zal ik. Eilaas,
indien die arme ... Bloed laten! Het is schromelijk!"</p>
<p>"Houd u sterk, Witta", zeide Robrecht met eene stemme die door
den angst was verdoofd. "Ga naar sher Wulfs Steen, verneem wat
daar geschiedt, opdat gij ten minste van de onrust wordet
verlost. Ik ga op mijne kamer; ik heb eenzaamheid noodig. Men
store mij niet, ik smeek u, zuster lief."</p>
<p>De smart overwon hem plotseling; hij sloeg de handen voor de
oogen en verliet met haast de zaal.</p>
<h4>Voetnoten:</h4>
<a name='Footnote_25_25'></a><a href='#FNanchor_25_25'>[25]</a>
<div class='note'>
<p>Eenen moord kon men afkoopen van de erfgenamen of naaste
bloedverwanten des vermoorden, betalende eene zekere vergoeding,
welke men het <i>zoengeld</i> noemde.</p>
</div>
<a name='Footnote_26_26'></a><a href='#FNanchor_26_26'>[26]</a>
<div class='note'>
<p>Er bestaan van dien tijd nog vele oorkonden waarbij zekere
vrije personen zich de eene of andere abdij dienstbaar maken om
hare bescherming te genieten.</p>
</div>
<a name='Footnote_27_27'></a><a href='#FNanchor_27_27'>[27]</a>
<div class='note'>
<p>Bij de Germaansche stammen moest men een grondeigendom
bezitten om stemrecht in de vergaderingen te hebben. Dit eigendom
noemde men eene <i>were</i> en den bezitter eenen
<i>weerman</i>.</p>
</div>
<a name='Footnote_28_28'></a><a href='#FNanchor_28_28'>[28]</a>
<div class='note'>
<p><i>Morgengave</i> was de gift welke de bruidegom zijne bruid
moest schenken den morgen na zijn huwelijk; het was de eigenlijke
bruidschat.</p>
</div>
<a name='Footnote_29_29'></a><a href='#FNanchor_29_29'>[29]</a>
<div class='note'>
<p>Zie aangaande de Vlaamsche strijdmacht, in het Fransche leger:
SUGER, <i>vie de Louis V, le gros,</i> in de Coll. des
m&eacute;moires rel. &agrave; l'hist. de Fr., tome VIII, pag.
126.</p>
</div>
<hr style='width: 65%;'>
<a name='IV'></a>
<h2>IV</h2>
<br>

<p>Karel van Denemarken, komende van Atrecht, over Rijssel en
Kortrijk, had met zijn gevolg den nacht te Thourout doorgebracht,
waar hem de gastvrijheid in het machtige klooster van St-Pieter
was aangeboden geworden.</p>
<p>Vele Vlaamsche ridders, waaronder ook wel eenige Erembalds of
voorname Kerels van Brugge, waren hem hier komen vervoegen en
hadden hem reeds hunne hulde bewezen.</p>
<p>Wat dezen hem hadden gezegd aangaande de volstrekte rust die
gedurende zijne lange afwezigheid in het Westelijk Vlaanderen had
geheerscht, was hem eene bron van voldoening, en hij toonde zich
zeer minzaam met elkeen, zelfs jegens zulke Kerels die vroeger,
in den oorlog voor de kroon, zijnen medestrever Willem Van Loo
hadden geholpen.</p>
<!-- Page 80 -->
<p>Dien dag nog zou hij te Brugge aankomen en, volgens de hem
gebrachte berichten, er met alle mogelijke pracht en onder de
oprechtste en warmste toejuichingen des volks worden onthaald.
Daar hij innig wenschte aan de Fransche ridders, die hem
vergezelden, te kunnen toonen dat hij in zijn graafschap hoog was
ge&euml;erd en algemeen bemind, stemde de zekerheid van zulk
schitterend onthaal hem gunstig. Het was met zichtbare teekens
van welgemoedheid dat hij, na een hartelijk ontbijt, te paard
steeg, om aan het hoofd van zijn gevolg den weg naar Brugge in te
slaan.</p>
<p>De ridders en wapenlieden, die al te zamen eene tamelijk
sterke bende vormden, hielden zich uit eerbied op eenigen afstand
achter den graaf. Deze reed alleen aan het hoofd van den stoet
met Willem, den jongsten hertog van Normandi&euml;, welke
ditzelfde jaar met eene zuster der koningin van Frankrijk was
getrouwd en, als gunsteling des konings, zeer werd vereerd en
ontzien.</p>
<p>Beide vorsten spraken vroolijk en vertrouwelijk van allerlei
dingen; maar het onthaal dat hem te Brugge was bereid, scheen
graaf Karel meest bezig te houden, want hij keerde er telkens op
terug, wanneer zijn gezel, door eenige bemerkingen over de
landstreek, hem er af had geleid.</p>
<p>Langen tijd hadden zij op matigen stap tusschen dichte
bosschen gereden, en slechts van verre eenige lieden gezien; maar
nu kwamen zij eensklaps in eene vlakte van bebouwde velden waar,
om zoo te zeggen, de wegenissen van Aartrijke, Ruddervoorde,
Wardamme en andere dorpen te zamen liepen.</p>
<p>Hier bemerkten zij dat de groote baan naar Brugge aan
wederzijde bezet was door eenen grooten toevloed van hoogstaltige
mannen met lange baarden<a name='FNanchor_30_30'></a><a href=
'#Footnote_30_30'><sup>[30]</sup></a>, en bijna even hoogstaltige
vrouwen.</p>
<p>De hertog van Normandi&euml;, toen zij meer genaderd waren,
keek met eene bijzondere aandacht en met nieuwsgierigheid naar
deze lieden, die hem voorkwamen als een vreemd en hem nog
onbekend volk.</p>
<!-- Page 81 -->
<p>"Het zijn de Kerels waarvan men u reeds dikwijls heeft
gesproken", zeide de graaf.</p>
<p>"Ha, dit zijn nu Kerels!" murmelde Willem van Normandi&euml;.
"Zij hebben waarlijk het voorkomen van halve wilden met die
leelijke baarden!"</p>
<p>In de kleeding dezer Kerels heerschte vooral de blauwe verf<a
name='FNanchor_31_31'></a><a href=
'#Footnote_31_31'><sup>[31]</sup></a>; ook der vrouwen optooi was
geheel blauw, behalve dat hun lijnwaden kapmanteltje bezaaid
scheen met witte bloemstippen op donkerblauwen grond. Maar wat
aan de welhebbende Kerlinnen, nu zij hun feestgewaad hadden
aangetogen, het opmerkelijkste voorkwam, was de groote
hoeveelheid goud en zilver waarmede zij waren behangen: hoofd,
hals, borst, ooren, handen glinsterden bij hen met voorwerpen van
kostelijk metaal. Ja, zelfs de vele kinderen, die hen volgden,
droegen insgelijks zulke kostbare versiersels.</p>
<p>Elke Kerel voerde aan zijne zijde een krom zwaard, dat hij
zijne scarmsax of schermzeis noemde, en waarvan het gevest bij
sommigen met zilveren drijfwerk was opgeluisterd.</p>
<p>Toen de vorsten hen gingen naderen zwaaiden de Kerels en hunne
vrouwen hoeden en handen, en deden de lucht onder eenen machtigen
welkomsgroet hergalmen. Graaf Karel scheen gevoelig aan deze
hartelijke uitdrukking hunner hulde en groette meermalen met
minzaamheid onder het voorbijrijden.</p>
<p>"Maar het zijn boeren, niet waar?" vroeg de hertog van
Normandi&euml; verwonderd. "Waarom dan voeren zij zwaarden, als
waren zij edelgeborenen?"</p>
<p>"Ja, landbouwers zijn zij", antwoordde de graaf, "maar niet
zooals men dit in Frankrijk verstaat. Deze Kerels beweren van
oude tijden af vrij te zijn, evenals de beste ridder. Eenen Kerel
zonder zwaard ontmoet men nooit. Mijne voorgangers en ik zelf
hebben vele pogingen aangewend om het recht tot het dragen van
wapens hun te ontnemen; maar dewijl zij zeer manhaftig zijn en
zij dit recht als een teeken hunner vrije geboorte aanzien,
zouden zij veeleer zich tot den laatste toe laten dooden dan hun
zwaard af te leggen."</p>
<!-- Page 82 -->
<p>"En is het waar, heer graaf, zooals uw hofraadsheer mij zeide,
dat zij weigeren u eenige schatting te betalen?"</p>
<p>"Inderdaad, het betalen eener schatting aanzien zij als het
teeken der dienstbaarheid; als vrije mannen willen zij zich daar
niet aan onderwerpen; maar wanneer ik hun verzoek mij eene
hoeveelheid marken zilvers te leveren, als hun deel in de kosten
van 's lands bestuur of van den oorlog, dan beraadslagen zij
onder elkander daarover en schenken mij de gevraagde hulp uit
gelden die zij te zamen brengen en hunnen Gildenschat
noemen."</p>
<p>"En zij zouden kunnen weigeren?"</p>
<p>"Zeker, dewijl zij het aanschouwen als eene vrijwillige
gift."</p>
<p>"Men zegt dat deze Kerels niemand gehoorzamen, noch u, heer
graaf, noch uwe ambtenaars, noch hunne leenheeren."</p>
<p>"Zij doen mij hulde als vorst en achten zich slechts verplicht
mij in geval van oorlog met wapenen te dienen. Heeren hebben zij
niet. Zij verwerpen allen invloed eener hoogere overheid in het
bestuur hunner zaken."</p>
<p>"Maar uwe kasteleins hebben dan volstrekt niets te
gebieden?"</p>
<p>"De overheid mijner kasteleins strekt, in dit gedeelte van
mijn graafschap, niet verder dan het gebied der bemuurde steden.
Daar benoem ik de schepenen; maar de Kerels, in het veld en in de
opene steden, hebben hun land in zekere kringen verdeeld. Elke
kring vormt een rechtsgebied, dat zij een <i>Ambacht</i><a name=
'FNanchor_32_32'></a><a href=
'#Footnote_32_32'><sup>[32]</sup></a> noemen, en de bewoners van
zulk Ambacht kiezen zelven, bij meerderheid van stemmen, hunne
oversten en hunne rechters. Zij leven waarlijk in eene bijna
volledige onafhankelijkheid van de kroon, en weigeren zelfs mij
rekening te geven van hetgeen zij aangaande het bestier hunner
zaken beslissen of verrichten."</p>
<!-- Page 83 -->
<p>"En gij kunt zulken toestand van zaken dulden, heer graaf?"
riep Willem van Normandi&euml;, met eene verontwaardiging welke
hij niet geheel kon bedwingen. "Mher Tancmar heeft gelijk, het is
eene miskenning uwer overheid en eene bloedige vernedering voor
alle ridders die gedwongen zijn zulke grove boeren als hunne
gelijken te erkennen. In welk oord der wereld vindt men nog zulke
monsterachtige inrichting?"</p>
<p>"Ja, ja, ik denk er dikwijls aan", mompelde de graaf, "maar de
Kerels hebben een geschreven recht dat ik, bij mijne
troonsbeklimming, heb gezworen te eerbiedigen."</p>
<p>"Wat doet het? Is alles op aarde niet van natuur veranderlijk?
En zou een vorst gedwongen zijn te eerbiedigen wat schadelijk is
voor zijn land of wat inbreuk doet op zijne wettige
overheid?"</p>
<p>"Het is eene zaak van tijd, heer hertog", antwoordde de graaf
zeer bedaard. "De wetten van het zoogenaamd Kerlingaland zal ik
veranderd krijgen; het is zelfs, ik beken het, een voornaam doel
van mijn streven; maar ik wil mijn gansche graafschap niet
overdekken met bloed. De zaak is moeielijker dan gij meent.
Misschien zal ik door geduld en voorzichtigheid meer bekomen dan
door geweld."</p>
<p>"De koning, mijn broeder, heeft u de hulp van zijn leger
aangeboden. Men kon dit trotsche gebroed in weinige dagen
verpletten en voor altoos terugwerpen in de dienstbaarheid, waar
het nooit hadde mogen uit opstaan."</p>
<p>"Dit is de groote vraag", mompelde graaf Karel in zich zelven.
"Zijn de Kerels van Vlaanderen wel ooit dienstbaar geweest?"</p>
<p>"Maar wat slag van volk is dit dan, en van waar zijn ze hier
te lande gekomen?"</p>
<p>"Daarover zou de oude Littra, een geleerd kanunnik van
St-Donaas te Brugge, u beter dan ik bescheid kunnen geven,"
antwoordde de graaf. "Hij weet uit de oude kronieken wat er in
vroegere eeuwen is geschied. Volgens hem wonen de Kerels reeds
van den tijd der Romeinen in Vlaanderen, en zijn hetzelfde volk
als de Angelsaksen, die eertijds onder hunne aanleiders Hengist
en Horsa het Britsche eiland, dat is Engeland, veroverden."</p>
<p>"In uw graafschap vindt men dus volkeren van verschillig
geslacht?"</p>
<!-- Page 84 -->
<p>"Toch niet, heer hertog: al de bewoners van Vlaanderen zijn
van Germaanschen oorsprong; en is er eenig plaatselijk verschil
in hunne spraak, zij hebben toch eene gemeene taal, welke zij
Dietsch noemen en die in al de landen langs de zee wordt
gebezigd, van Denemarken af tot op de grenzen van uw hertogdom
Normandi&euml;."</p>
<p>"Dus zouden de Kerels van hetzelfde volk zijn als de Saksische
bewoners van Engeland?"</p>
<p>"Het moet zijn, hertog; want de taal, de zeden en de wetten
der Kerels hebben nog eene opmerkelijke gelijkenis met hetgeen
men desaangaande in Engeland vindt."</p>
<p>"Maar zijn ze dan nog zoo machtig en talrijk dat gij vreest ze
tot onderwerping te dwingen, heer graaf?"</p>
<p>"Machtig, ja, in zeker opzicht, vooral door hunne
onverschrokkenheid en den rijkdom van sommige geslachten. Vroeger
waren het al Kerels, die gansch het Westelijk Vlaanderen
bewoonden, van de stad Boulogne af tot Kortrijk, en zoo naar de
Zeeuwsche eilanden op tot over de kust van Holland en Friesland.
Door verloop des tijds hebben vele streken reeds zich aan de
algemeene wetten van het Frankische rijk onderworpen, en dezen
noemen zelfs zich geene Kerels meer; maar de bewoners der
Vlaamsche zeekust, tot voorbij Yperen, Thourout en Brugge, hebben
hunne oorspronkelijke zeden en wetten met hardnekkigheid
verdedigd en ze tot nu toe behouden, ondanks de onophoudende
pogingen van vorsten en ridders."</p>
<p>"En zijn er geene edelen onder hen?"</p>
<p>"Neen; maar, zooals ik u zeide, hertog, onder hen heeft men
zekere voorname lieden die eenen grooten invloed op de menigte
uitoefenen. Zoo hebben wij in Brugge een Kerlengeslacht dat
uitnemend rijk en machtig is, en welks leden men de Erembalds
noemt. Deze zijn zeer hoog geacht en zoo invloedrijk, dat het
waarlijk, zooals gij ten onrechte meent, een hoon voor mij en
voor mijne edelen is, door hen eene overheid te zien uitoefenen
die mij en mijnen ridders wordt ontzegd."</p>
<p>"Maar die schreeuwende schennis uwer kroon kan niet
voortduren, heer graaf!" kreet Willem van Normandi&euml;. "De
gansche ridderschap zal u betichten van zwakheid!"</p>
<!-- Page 85 -->
<p>"Ik herhaal het u", zeide de graaf, het hoofd schuddende, "die
toestand zal veranderen; maar ik moet tijd en gelegenheid
afwachten om dit doel te kunnen bereiken zonder groote
bloedstorting. Ik wil mijne kroon aan dit gevaarlijk spel niet
wagen. Wat mij tot geduld aandrijft is de goede wil dien sedert
eenigen tijd de Kerels mij betoonen; ik heb de hoop dat ik,
zonder geweld, hen zal kunnen doen toestemmen in het vrijwillig
overeenbrengen hunner wetten met de algemeene wetten van
Vlaanderen. De Kerels, ziet gij, heer hertog, zijn de beste en
nijverigste landbouwers, werklieden, koophandelaars en
zeevaarders die men vinden kan. Een oorlog tegen hen zou voor
langen tijd de openbare welvaart in Vlaanderen vernietigen."</p>
<p>"Maar, heer graaf!" bemerkte Willem van Normandi&euml;
verwonderd, "gij spreekt zoo welwillend van deze Kerels! Uw
hofraadsheer Tancmar schilderde ze mij af als een verachtelijk
ras van grove dorpers, van moordenaars en dieven."</p>
<p>"Mijn hofraadsheer overdrijft. Hij haat de Kerels onzeglijk.
Het schijnt, dat het eene oude veete van zijn geslacht tegen het
geslacht der Erembalds is."</p>
<p>"Toch niet, heer graaf, gij misgrijpt u daarover", wedervoer
Willem; "mher Tancmar verfoeit de Kerels met recht, omdat zij uwe
overheid miskennen. Wat gij zijnen haat noemt, is niet anders dan
de verontwaardiging hem ingeboezemd door zijne eindelooze
verkleefdheid aan zijnen vorst."</p>
<p>"Inderdaad, Tancmar is mij zeer verkleefd, en ik ben hem er
dankbaar voor; maar ik wil mij door zijnen raad tot geene
onvoorzichtigheid laten drijven. Niet alles, wat hij over de
Kerels zegt, is gegrond."</p>
<p>Willem van Normandi&euml; wenkte den hofraadsheer Tancmar.
Deze bracht zijn paard nevens de vorsten.</p>
<p>"Het schijnt, mher Tancmar", zeide hij, "dat gij de Kerels bij
mij hebt gelasterd, of ten minste hunne ondeugden zeer hebt
overdreven. Uw heer graaf meent dat een bijzonder gevoel van haat
u verblindt."</p>
<p>"Geliefde mijn heer graaf het mij toe te laten", antwoordde de
hofraadsheer op eerbiedvollen toon, "dan zou ik durve
<!-- Page 86 -->n beweren dat zijne al te groote goedhartigheid
hem verblindt. De Kerels zijn godvergetene, woeste, schaamtelooze
lieden, die de overheid van onzen vorst met schuldige trotschheid
miskennen en verachten. Ik wil het bewijzen ..."</p>
<p>"Nu, nu, raadsheer, laat die bewijzen achter; wij kennen ze
sedert lang", morde de vorst met zichtbare ontevredenheid. "Het
lust mij heden niet den bedroevenden kant der dingen te zien. Doe
mij het vermaak voor alsnu daarvan te zwijgen."</p>
<p>"Naar uw believen, heer graaf", murmelde Tancmar, het hoofd
buigende, terwijl hij den toom van zijn paard spande en daardoor
het dier dwong achteruit te blijven.</p>
<p>Op dit oogenblik kwam een ridder van den kant van Brugge
gereden en deze meende de vorsten, onder het uitspreken eener
eerbiedvolle groetenis, voorbij te gaan om de ridders van het
gevolg te vervoegen; maar graaf Karel reikte hem glimlachend de
hand toe, vraagde hem minzaam hoe het hem ging, en liet hem niet
doorrijden dan na met hem eenige vriendelijke woorden te hebben
gewisseld.</p>
<p>"Een schoon jonkman, een zeer hoofsch ridder", bemerkte Willem
van Normandi&euml;.</p>
<p>"Hij is een Kerel", zeide de graaf.</p>
<p>"Een Kerel? Onmogelijk!"</p>
<p>"Ja, een Erembald van Brugge; zijn naam is Robrecht Sneloghe.
Zijn vader, zaliger gedachtenis, was kastelein van Brugge en mijn
bijzondere vriend en wapenmakker, van voor den tijd dat ik tot
het graafschap werd verheven. Ik draag daarom dezen jongen ridder
zekere genegenheid toe. Men zou het niet vermoeden, heer hertog,
maar deze Kerel is misschien wel de rijkste man van geheel mijn
graafschap."</p>
<p>Zoo over de Kerels koutende, vervorderden de beide vorsten
hunnen weg. Zij waren Zedelghem voorbij en zouden in min dan een
uur de stad Brugge bereiken ...</p>
<p>Zeer lang reeds, ja van in den vroegen morgen zelfs, werden
zij afgewacht door de bevolking van Brugge en der omstreken, die
vroolijk en luidruchtig over de Markt krielde waar de graaf met
plechtigheid en met vreugdebewijzen zou worden onthaald. Bovenal
verdrong zich de menigte rondom eene houten stelling die men te
midden van het plein had opgetimmerd.</p>
<!-- Page 87 -->
<p>Vele werklieden waren nog druk bezig aan de laatste versiering
van dezen hoogen vloer, waarop de graaf van Vlaanderen de hulde
zijner leenmannen en der stadsbestuurders zou ontvangen. Men
bracht kostelijke zetels uit den Burg, men spreidde bonte
tapijten uit, men hechtte kleurige baanders en vlaggen aan hooge
stijlen.</p>
<p>De gevels der huizen rondom de Markt waren overdekt met groene
twijgen en met bloemen; uit vele vensters hingen roode lakens;
zelfs hadden sommige poorters voor hunne deuren looverrijke
boomkens geplant en daaraan schilden gehangen waarop de letter K,
de vorstelijke kroon en de leeuw van Vlaanderen ter eere van
graaf Karel zeer dikwijls waren herhaald.</p>
<p>Boven elken ridderlijken Steen, op de torenspits of op het
dak, waaide een standaard met de wapenteekens van den
bewoner.</p>
<p>Om al deze toebereidselen van naderbij te kunnen zien, vlotte
het volk van de eene zijde der Markt naar de andere. Er heerschte
voortdurend een dof gerucht als het gebruis eener verre zee,
slechts nu en dan onderbroken door eenige luidruchtige
vreugdekreten. Op aller gelaat blonk een heldere lach, en het was
zichtbaar dat de plechtige terugkomst des graven met blijdschap
werd afgewacht.</p>
<p>De rondstroomende menigte bestond grootendeels uit Brugsche
poorters, reeds uit de verte herkennelijk aan de zwarte of bruine
verf hunner kleederen, welke op alle boorden omzet waren met
donker pelswerk. Zij droegen het haar kort, en hun baard was
geheel geschoren. Door deze beide laatste omstandigheden
onderscheidden zij zich terzelfder tijd van de leenheeren of
edelen, wier haar in lokken op de schouders daalde, en van de
Kerels uit de Ambachten, die hunne baarden lieten groeien.</p>
<p>Vele lijfeigenen of dienaars, zeer armelijk in ongebleekt
linnen gekleed, liepen met houten schoenen of blootsvoets. Zij
hielden zich meest stil en ingetogen bij en rondom de
St-Christoffelskapelle.</p>
<p>De Kerels uit de naaste Ambachten hadden de uitnoodiging
hunner Brugsche beschermers in groot getal beantwoord; zij
stonden in groepen verspreid met hunne vrouwen en kinderen, en
men kon ze van zeer verre herkennen aan hunne blauwe kleeding en
hunne kromme zwaarden.</p>
<!-- Page 88 -->
<p>Op eenige stappen van de houten stelling stond een Kerel die,
alhoewel niet bijzonder groot, om de sterkte zijner leden vele
poorters verwonderd deed opkijken. De dikke baard die hem op de
borst hing begon reeds te vergrijzen; zijn aangezicht was getaand
en rimpelig als van iemand die in zijn leven veel en zwaar heeft
gewerkt.</p>
<p>Op elk zijner breede schouders zat een jongsken van zeven of
acht jaar. Hij had zijne kinderen dus opgeheven om hun toe te
laten over de hoofden der omstanders te zien wat de arbeiders op
den verheven vloer doende waren. Onderwijl koutte hij met zijne
vrouw, die nevens hem zich hield.</p>
<p>"Maar Arnulf", bemerkte zij op dit oogenblik, "de graaf laat
zich zoolang wachten; zijt gij zeker dat hij voor den middag nog
zal komen?"</p>
<p>"Gansch zeker, Strena", was het antwoord. "Gij hebt wel gezien
dat de proost en de kanunniken van St-Donaas, met de ridders en
met schepenen van Brugge, door de Steenstraat hem zijn te gemoet
gegaan?"</p>
<p>"Het is meer dan een uur geleden, Arnulf. Moeten zij nog van
zooverre terugkeeren, dan zullen zij ongetwijfeld tot den middag
en langer uitblijven."</p>
<p>"Neen, gij bedriegt u, Strena: zij bevinden zich allen
wachtend op het Zand. Gij weet wel, het groote onbebouwde plein,
even buiten de poort die naar Thourout leidt? Van daar zullen zij
al te zamen den graaf tot op deze stelling geleiden."</p>
<p>"Laat ons dan naar het Zand gaan", zeide de vrouw. "De
kinderen zouden zoo het gezicht van gansch de feestelijkheid
kunnen genieten."</p>
<p>"Integendeel, Strena, op zulke wijze zouden zij de
bijzonderste plechtigheid missen. Het Zand krielt waarschijnlijk
van volk. Wanneer de graaf nu de stad binnenrijdt, zullen al deze
menschen hem willen volgen. De Steenstraat is niet breed; er
zullen vele paarden zijn. In dit gedrang met kleine kinderen zich
begeven ..."</p>
<p>Hij zweeg eensklaps, zette met eene haastige beweging de beide
kinderen ten gronde, en verhief zich op de teenen en rekte den
hals om over de menigte te kunnen heenzien.</p>
<!-- Page 89 -->
<p>Zijne vrouw aanschouwde hem verwonderd.</p>
<p>"Wat bemerkt gij zoo verrassends, Arnulf?" vroeg zij. "Komt de
graaf?"</p>
<p>De Kerel greep zijne vrouw de hand, trok haar tot zich en, met
den vinger in eene zekere richting naar het volk wijzende, zeide
hij zeer stil:</p>
<p>"Strena, ziet gij, ginder verre tegen dien hoogen Steen, den
man met zwarten baard?"</p>
<p>"Ja, zeer wel", antwoordde zij.</p>
<p>"Herkent gij hem?"</p>
<p>"Neen, Arnulf, ik heb hem nooit ontmoet, dat ik wete."</p>
<p>"Is het niet Warad Valk, van Dudzeele?"</p>
<p>"Wat? de moordenaar uws broeders?" kreet de vrouw verschrikt.
"Gij misgrijpt u: die man is Warad niet."</p>
<p>"Hij is het, zeg ik u, Strena."</p>
<p>"Neen, neen, dit verhoede de hemel!" zuchtte de vrouw. "Zulke
ontmoeting op dezen dag? Het ware een noodlottig toeval!"</p>
<p>"Ongelukkig toeval, inderdaad; maar ik mag den dood van mijnen
armen broeder niet ongewroken laten."</p>
<p>"Wat gaat gij doen, Arnulf?" morde zij, hem angstig bij den
arm vattende.</p>
<p>"Gij kunt het vermoeden", antwoordde hij op somberen toon.
"Plicht is plicht; weerhoud mij niet; blijf stil en waak over de
kinderen. Gebaar u alsof gij niets had bemerkt. Heb ik mij
misgrepen is die man Warad niet, dan kom ik onmiddellijk bij u
terug."</p>
<p>Hij drong vooruit en verdween tusschen de menigte.</p>
<p>De verschrikte moeder omarmde hare kinderen en sloot ze met
teekens van angstige liefde tegen hare borst. Eilaas, wat ging er
geschieden? Misschien glinsterden reeds ginder de zwaarden,
misschien vloeide reeds daar een duurbaar bloed! Zij was zoo
welgemoed en zoo vroolijk aan de hand van haren man in Brugge
getreden. Hoe zou zij nu naar hare hofstede te Moerkerke
wederkeeren Als weduwe, met vaderlooze kinderen? Wie kon het
weten?</p>
<!-- Page 90 -->
<p>Door deze angstige gepeinzen neergedrukt had zij het hoofd
gebogen en blikte ten gronde. Zij ontwaakte echter met eenen
blijden kreet uit dezen naren droom: haar echtgenoot stond nevens
haar.</p>
<p>"De man dien ik had gezien was verdwenen", zeide hij. "Nergens
kon ik hem nog bespeuren. Misschien was het inderdaad Warad Valk
niet. Gij moet het weten, Strena, uw gezicht is sterker dan het
mijne."</p>
<p>"Geloof mij, Arnulf", antwoordde zij, "zeker, gij hebt u
bedrogen."</p>
<p>"Des te beter, Strena. Ik zou niet gaarne heden wraak te
plegen hebben; maar, zage ik bij geval de moordenaar mijns
broeders, ik zou wel moeten gehoorzamen; Waarad heeft den vrede
verbroken en den zoen geweigerd."</p>
<p>"Maar indien gij evenwel de vervulling van uwen plicht
uitsteldet tot op eenen anderen dag?"</p>
<p>"Onmogelijk! ik ware onteerd voor gansch mijn leven; elk vrij
man zou mij als eenen lafaard verachten, gij weet het wel,
Strena. Danken wij God dat ik mij heb misgrepen. Laat ons nu
weder vroolijk met de kinderen ... Geef acht! Die beweging bij
den ingang der Steenstraat! Daar komt ongetwijfeld de stoet!...
Blijf immer dicht bij mij, Strena. Komt, kinderen, geeft mij elk
eene hand. Wij zullen het dringen zooveel mogelijk wederstaan;
dan zien wij de plechtigheid van nabij."</p>
<p>Uit de Steenstraat stroomde allereerst een golvende volksvloed
over de Markt. Men hoorde in de verte de scherpe of zware tonen
van trompen en bazuinen tusschen de herhaalde welkomskreten der
menigte hergalmen, en welhaast vertoonde het hoofd van den stoet
zich op het plein.</p>
<p>Vooraan ging de proost van St-Donaas met zijne kanunniken en
de overige geestelijkheid der stad. Bij tusschenpoozen zongen zij
gebeden en lofpsalmen, terwijl vele koorknapen hunne wierookvaten
zwaaiden en geurige wolken in de hoogte deden stijgen.</p>
<p>Hierop volgden de voorschepen en de twaalf andere schepen van
Brugge, vergezeld van een twintigtal klerken en andere
bedienden.</p>
<p>Achter hen, tusschen twee trompers, stapte een man die een
rood fluweelen kussen droeg, waarop men de sleutels der stad voor
deze plechtige omstandigheid verguld, zag blikkeren.</p>
<!-- Page 91 -->
<p>Dan kwamen vijf wapenboden te paard, met lange bazuinen, en in
hun midden een ridder die den baander of standaard van Vlaanderen
opgeheven hield.</p>
<p>Onmiddellijk na zijne wapenboden verscheen de graaf van
Vlaanderen, gezeten op een moedig wit paard, dat bijna geheel met
een dekkleed van goudlaken was behangen.</p>
<p>Graaf Karel kon de veertig jaar bereikt hebben. Zijne statige
wezenstrekken droegen den stempel van strenge fierheid en
wilskracht alhoewel tevens de zachtere, ja zelfs de fijne
teekening zijner lippen liet vermoeden dat zijn hart met goedheid
en vriendelijkheid moest begaafd zijn. Dit stemde overeen met het
gevoelen dat ridders en poorters over hem hadden, aangezien zij
gewoon waren te zeggen: "graaf Karel is uiterst goed en minzaam
voor wie hem bevalt, maar streng en onverbiddelijk voor wie hem
mishaagt".</p>
<p>Om zijne plechtige intrede op dezen dag te doen, had de vorst
zijne oorlogskleeding gedeeltelijk afgelegd. Wel zag men nog aan
zijne armen en beenen de duizenden ringen van zijn maliehemd
glinsteren; maar daarboven had hij een overkleed van rood fluweel
aangetogen. Zijn gulden helm blonk in het zonnelicht; rondom
zijnen hals en op zijne borst hing een zwaar snoer van
veelkleurig gesteente, waaraan een kruis van gewrocht goud en
diamanten glinsterde. De graaf toonde dit kostbaar kleinood
gaarne in het openbaar, omdat hij de gesteenten er van gewonnen
had in Palestina tegen de Saracenen, en het hem een dierbaar
aandenken was van zijne tochten in het Heilig Land.</p>
<p>Aan de eene zijde van den vorst reed de jonge hertog Willem
van Normandi&euml;. Aan de andere zijde hield zich Gervaas van
Praet, kamerheer van den graaf, en geroemd als een wijs, moedig
en verkleefd ridder.</p>
<p>Achter de vorsten kwamen Tancmar Van Straten, de raadsheer;
Walter Van Lokeren, de hofbottelier; Frumold, 's graven schrijver
en rekenmeester; Hacket, de kastelein van Brugge; Eijkaard Van
Woumen, Baudewijn van Aelst en Dani&euml;l Van Dendermonde.</p>
<p>De andere Fransche of Vlaamsche ridders, die
<!-- Page 92 -->den graaf op de reis hadden vergezeld of hem nu
te gemoet gekomen waren, volgden allen zonder herkenbare
schikking. Zelfs bevonden zich in dit gedeelte van den
ruiterstoet vele Kerels; en men kon ook hier bemerken dat er
geene vriendschap tusschen deze laatsten en de leenheeren
bestond, want zij reden zichtbaar van elkander gescheiden.</p>
<p>Nauwelijks had de menigte, die krielend de Markt overdekte,
den vorst ontwaard, of er verhief zich een algemeen gejuich dat
meermaals met vernieuwde kracht werd herhaald, naarmate de stoet
over het plein vooruitkwam. Bovenal gaf de vreugde der menigte
zich lucht in machtige galmen, toen de vorst met zijn gevolg de
houten trede had beklommen en daar het volk zijnen groet
toestuurde.</p>
<p>Ridders, poorters, Kerels, allen wedijverden om door luid
geroep, door het zwaaien der hoeden of door het opheffen der
handen hunne blijdschap te betuigen en den graaf te
verwelkomen.</p>
<p>Terwijl men bezig was met de menigte van de stelling te ver
wijderen, om eenige ruimte te maken, terwijl de laatste ridders
afstegen en de schalken hunne paarden op eenigen afstand
wegleidden stuurde de graaf zijnen blik over de Markt. Hij
staarde met bijzondere aandacht op de talrijke groepen der
Kerels, die luidruchtiger en driftiger dan alle anderen, hem
toejuichten en dikwijls de oorzaak waren dat de volksschaar hare
blijde kreten herhaalde.</p>
<p>De vorst scheen tevreden; het was met eenen helderen glimlach
dat hij in stilte nu en dan een woord wisselde met Willem van
Normandi&euml;, wanneer deze hem geluk wenschte over de liefde
welke het Vlaamsche volk hem betuigde.</p>
<p>Op een teeken van den voorschepen hieven de trompen en
bazuinen een feestgeschal aan. De leden van den stadsraad
beklommen de trede en bogen voor den vorst, totdat hij den
voorschepen de hand bood. Dan naderde de man met het fluweelen
kussen.</p>
<p>De voorschepen, na den graaf de sleutels der poorten te hebben
aangeboden, begon eene lange redevoering waarin hij den vorst, in
naam der stad, hulde bewees en verkleefdheid beloofde, evenwe
<!-- Page 93 -->l in eerbiedvolle woorden zijne bescherming
inroepende tegen degenen die de vrijheden of de rechten der
poorters van Brugge zouden willen schenden.</p>
<p>De graaf gaf hem een minzaam antwoord en behandigde hem
opnieuw de sleutels die toch, zeide hij, aan niemand beter konden
worden toevertrouwd dan aan de bestuurders zijner beminde en
verkleefde stad Brugge zelve; maar aangaande de zinspeling op het
eerbiedigen der rechten en vrijheden antwoordde hij niets en deed
alsof hij dit gedeelte der redevoering niet had gehoord.</p>
<p>De schepenen bemerkten deze achterhoudendheid met zekere
treurnis, en zij daalden half mismoedig de trede af.</p>
<p>Dan verschenen de leden der geestelijkheid voor den vorst. Op
de aanspraak, hem door den proost van St-Donaas toegericht,
betuigde hij zijnen innigen wensch om in alle omstandigheden de
Kerk en hare dienaars niet alleen te beschermen maar tevens hoog
te vereeren en mildelijk te begiftigen.</p>
<p>Na den proost van St-Donaas, bood de abt van het klooster Ten
Eeckhout zich aan om den graaf hulde te bewijzen en zijne
goedwilligheid voor dit belangrijk gesticht in te roepen.</p>
<p>Graaf Karel, die het klooster Ten Eeckhout eene bijzondere
gunst toedroeg, onderhield zich lang met den abt en hij was nog
bezig met spreken toen, eensklaps, een hevig en vreemd gerucht
hem kwam onderbreken en hem met verstoorden blik deed rondkijken
Wie was er vermetel genoeg om in zijne tegenwoordigheid zulk
oneerbiediglijk geschreeuw aan te heffen of te veroorzaken?</p>
<p>Hij zag aan de eene zijde der Markt, niet verre van de trede,
eenige poorters verschrikt wegvluchten, terwijl daar ter plaatse
vele Kerels tot eenen hoop te zamen liepen. Twee naakte zwaarden
glinsterden hem in de oogen. Hij zag eenen man wien bloed van de
wang afliep en die met eene reuzenstem den noodkreet "haarop!
haarop! hulp! hulp!" over de Markt deed hergalmen<a name=
'FNanchor_33_33'></a><a href=
'#Footnote_33_33'><sup>[33]</sup></a>.</p>
<p>Onmiddellijk waren eenige ridders toegesneld om de
ruststoorders tot stilte te dwingen; maar de Kerels hielden hen
terug met de woorden "kamp! kamp!" waardoor zij wilden betuigen
dat d<!-- Page 94 -->aar een twist werd beslecht waarmede niemand
zich te bemoeien had.</p>
<p>Vooraleer de graaf, die van gramschap sidderde, eenige bevelen
kon geven, bliksemden de uitgetogen zwaarden door de lucht en een
der beide kampers viel met gekloofd hoofd ten gronde.</p>
<p>"Men vange den snooden moordenaar!" riep de graaf. "Men brenge
hem levend of dood voor mij! Ik wil, tot een voorbeeld, in het
aanschijn des volks kort recht doen over zulke verfoeilijke
misdaad!"</p>
<p>Een tiental ridders sprongen te gelijk van de trede en liepen
ter plaats waar de manslag was geschied; zij meenden de hand aan
den plichtige te leggen, maar deze hield zijn bloot zwaard tot
slaan gereed, roepende dat hij den eerste die hem raken dorst
voor zijne voeten zou nedervellen. Velen der omstaande Kerels
hadden insgelijks hunne zwaarden getrokken en betuigden dat zij
hunnen makker zouden verdedigen, indien iemand hem geweld
aandeed.</p>
<p>Hacket, de kastelein van Brugge, die nu kwam toegeloopen,
herkende den woedenden Kerel en zeide hem op spijtigen toon:</p>
<p>"Eilaas, Arnulf, wat hebt gij gedaan?"</p>
<p>"Mijnen plicht heb ik gedaan", antwoordde de andere, "Hij is
de moordenaar mijns broeders en hij heeft den zoen geweigerd.
Gij, heer kastelein, kent de wet beter dan ik<a name=
'FNanchor_34_34'></a><a href=
'#Footnote_34_34'><sup>[34]</sup></a>."</p>
<p>"Maar de graaf is buiten zich zelven van toorn! Onderwerp u,
om grooter kwaad te vermijden."</p>
<p>"De hand aan mij leggen?" kreet de Kerel, "Ik ben een vrij man
en zal mijne daad verantwoorden waar en wanneer men het moge
eischen."</p>
<p>"De graaf wil dat gij onmiddellijk voor hem verschijnt,
Arnulf. Toon u onderdanig uit voorzichtigheid."</p>
<!-- Page 95 -->
<p>"Het zij zoo, kastelein; leid mij tot den graaf, maar behoed
mij voor hoon en onrecht," mompelde Arnulf, terwijl hij zijn
swaard in de schede stak en, door wel vijftig Kerels gevolgd,
naar de stelling vooruitstapte.</p>
<p>Hij klom alleen met den kastelein op de trede en bood zich
voor den vorst aan, wel met eene diepe buiging en ontdekten
hoofde, doch fier en beraden als ontstelde hem niet de minste
vrees.</p>
<p>"Verwaten woestaard!" viel de vertoornde vorst uit. "Hoe durft
gij dezen plechtigen dag door zulke gruwelijke misdaad
bezoedelen? Gij zult de straf uwer boosheid ondergaan: nog heden
zal de beul u op het galgeveld, ten voorbeeld aller moordenaars
en ruststoorders, aan eenen strop ten toon hangen!"</p>
<p>Arnulf aanschouwde den vorst met zulke zonderlinge en diepe
verwondering in de oogen, dat deze verrast murmelde:</p>
<p>"Vermetele, gij gelooft het niet?"</p>
<p>"Waar in de wereld het recht heerscht", antwoordde de Kerel,
"wordt niemand veroordeeld zonder dat men hem tot zijne
verdediging gehoord hebbe. Verleent de heer graaf mij oorlof om
te spreken?"</p>
<p>"Spreek", morde de vorst met ongeduld.</p>
<p>"Ziehier de zaak die u ten onrechte tegen mij verbolgen doet
zijn, heer graaf", begon de Kerel. "Ik had eenen broeder, een
goedhartig man, door iedereen bemind en geacht. Een zekere Warad
Valk, van Dudzeele, geraakte in twist met hem aangaande het
gebruik eener schapenweide, en bracht hem eenen doodelijken slag
toe. Ik, de naaste bloedverwant, erfde, krachtens onze wetten en
onze gewoonten, niet alleen den plicht om voor zijne weduwe en
kinderen te zorgen, maar tevens om de veete te vervolgen en wraak
te nemen. In de meening dat de doodslag het gevolg van een
onvrijwillig toeval kon zijn, bood ik den moordenaar den vrede,
en liet scheidsmannen het zoengeld bepalen, dat Warad Valk ten
voordeele der weduwe mijns broeders zou te betalen hebben. Wat
deed hij? Op den zoendag verscheen hij niet voor de Keurmannen<a
name='FNanchor_35_35'></a><a href=
'#Footnote_35_35'><sup>[35]</sup></a> en misprees aldus het
gerecht. Ondanks den vrede hoonde hij nog de arme weduwe en
dreigde hare hofstede in brand te steken. Sedert dan is hij uit
het Am<!-- Page 96 -->bacht verdwenen. Ik ontmoette hem hier en
deed mijnen plicht."</p>
<p>"En moest gij daarom bloed in mijne tegenwoordigheid
vergieten? Eenen afschuwelijken moord plegen?" riep de vorst, die
eerder door de koele woorden van den Kerel was verbitterd
geworden dan gestild.</p>
<hr style='width: 65%;'>
<br>

<div class="center"><img src='images/096.png' width='400' alt=
'...viel met gekloofd hoofd ten gronde.'><br>
 <i>...viel met gekloofd hoofd ten gronde.</i></div>
<hr style='width: 65%;'>
<br>

<p>"De wet gebood het mij" wedervoer Arnulf. "Zij heeft geene
bijzondere gevallen voorzien. Wie den gebannen vrede breekt mag
overal aangevallen en gestraft worden. Ik kon Warad Valk zonder
verwittiging doodslaan, en evenwel heb ik hem tot zelfverdediging
uitgedaagd en hem ten kamp geroepen. Hadde ik mijnen broeder niet
gewroken, ik ware als lafaard onteerd gebleven Iedereen moet mij
prijzen omdat ik mijnen plicht heb gedaan."</p>
<!-- Page 97 -->
<p>"Ha, dit zullen wij zien!" kreet graaf Karel, over zooveel
stoutheid verbaasd. "Kastelein, men leide dien man naar het
Gijselhuis op den Burg. Hij blijve gevangen totdat wij zijn
vonnis hebben uitgesproken."</p>
<p>"Ik in de gevangenis?" mompelde de Kerel, met eenen
ongeloovigen lach op de lippen. "Ik ben een vrij man; ik heb
geenen lust tot vluchten; ik zal komen op de eerste dagvaarding,
maar in de gevangenis wil ik niet! Geen der Kerels die
daarbeneden staan zal dulden dat men mij, schuldeloos als ik ben,
naar de gevangenis voere. Stroomt er meer bloed, God zal weten
wie het deed vergieten!"</p>
<p>Een honderdtal Kerels, die aan den voet der trap stonden en
dit tooneel met angst en klimmende verontwaardiging volgden,
getuigden door hun dreigend gemor dat zij waarlijk bekwaam waren
om hunnen makker ook gewelddadig ter hulp te komen, indien men
onrecht jegens hem pleegde.</p>
<p>De dreigende houding der Kerels verbitterde den graaf nog
meer; want in tegenwoordigheid der Fransche ridders, die hunne
verbaasdheid over zijne aarzeling betuigden, was zijn toestand
zeer onaangenaam en schier belachelijk.</p>
<p>"Gij zult in de gevangenis!" riep hij. "Indien de kastelein
van Brugge de macht niet heeft om mijn bevel uit te doen voeren,
zullen mijne ridders of hunne wapenlieden u wel dwingen."</p>
<p>Arnulf, die zag dat er waarlijk eene beweging onder de ridders
ontstond, sprong een paar stappen achteruit en sloeg de vuist aan
het gevest van zijn zwaard.</p>
<p>"Men voere dan mijn lijk naar de gevangenis!" gromde hij,
terwijl zijne oogen zoo bloedig werden en zoo dreigend vlamden
dat elkeen aarzelde om hem te naderen.</p>
<p>Terwijl de kastelein Arnulf poogde te bedaren, was Robrecht
Sneloghe te midden der Kerels geloopen en verkreeg van hen door
vriendelijke woorden en gebeden dat zij zich nog stilhielden.</p>
<p>Arnulf wilde naar niets luisteren en weigerde zich naar de
gevangenis te laten leiden. Maar nu beklom de proost van
St-Donaas de stelling, naderde den vertoornden Kerel en zeide aan
zijn oor:</p>
<p>"Volg den kastelein naar het Gijselhuis, Arnulf. Doet
<!-- Page 98 --> gij het niet, gij brengt waarschijnlijk de
vrijheid van gansch Kerlingaland in gevaar. Wij zullen over u
waken en zorgen dat u geschiede volgens wet en recht. Ik smeek u,
gehoorzaam den graaf ... Desnoods gebied ik het u op uwen
gilden-eed!"</p>
<p>"Welaan, heer vorst, ik onderwerp mij aan uwen wil", zeide de
Kerel, eensklaps met eene diepe buiging vooruittredende. "Naar de
gevangenis zal ik mij begeven met het vertrouwen dat men mij, als
vrij man, in de vierschaar zal hooren en rechters zal geven
zooals het behoort."</p>
<p>"Rechters? Gij hebt gelijk", antwoordde de graaf met bittere
scherts. "Gij zult ze hebben. Voor den avond zult gij ter hooger
vierschaar verschijnen om uw vonnis te hooren uitspreken."</p>
<p>De Kerel daalde met den kastelein van de trede, omarmde eene
vrouw en twee weenende kinderen, drukte eenigen vrienden de hand
en verdween uit het gezicht der ridders tusschen de menigte, die
als een rollende stroom op zijne baan over en weder golfde. Vele
Kerels volgden hem, luidop morrend tegen het onrecht dat hem werd
aangedaan; maar hij zelf zeide dat hij zich vrijwillig naar het
gevang begaf, en zoo bracht hij zijne vrienden tot bedaren.</p>
<p>Graaf Karel, door het gebeurde diep ontsteld en wel bemerkende
dat de plechtigheid zijner intrede beslissend was gestoord, gaf
bevel om de paarden bij te brengen en den stoet te vormen.</p>
<p>Terwijl men daarmede bezig was, zat hij beweegloos, met
strakke oogen, welker scherpe blik de verbolgenheid zijns harten
verried.</p>
<p>Even ontroerd en verontwaardigd waren de ridders. Zij durfden
den graaf in zijne stilzwijgendheid niet storen. De eenige, die
niet bedroefd scheen, was de raadsheer Tancmar Van Straten. Hij
wisselde zelfs in het verborgen eenen glimlach met den
hofbottelier Walter Van Lokeren. In zijne oogen glinsterde eene
geheime blijdschap; want hij twijfelde niet of dit voorval zou
den graaf onverzoenbaar tegen de Kerels verbitteren. De vorst
weigerde nog altijd den Kerels met geweld het juk der
dienstbaarheid op te leggen; maar nu zou zijne gramschap in hunne
vernedering wraak zoeken voor den hoon hem heden aangedaan.</p>
<!-- Page 99 -->
<p>Toen de paarden bijgebracht waren en de kamerheer Gervaas Van
Praet den vorst had verwittigd dat alles gereed was, daalde deze
met zijn gansch gevolg van de trede.</p>
<p>Men steeg te paard, en de stoet begaf zich op weg over de
Markt in dezelfde schikking als bij zijne komst. Weder hergalmden
de schelle tonen van bazuinen en trompen; weder hieven de
kanunniken in de tusschenpoozingen plechtige lofzangen aan; maar
de menigte, nog ontroerd en treurig over het gebeurde, bleef koel
en betuigde slechts haren eerbied door zich, bij het
voorbijrijden van den vorst, diep te buigen. Karel zelf was nog
verslonden in spijtige gepeinzen en reed over de markt en door de
Hofstraat, zonder schijnbaar acht te geven op hetgeen rondom hem
geschiedde.</p>
<p>Zoo kwam de stoet op den Burg.</p>
<p>Hier stonden voor het Gijselhuis misschien tweehonderd Kerels,
waar tusschen ook eenige vrouwen en kinderen. Zoohaast zij den
graaf bemerkten hieven zij den roep: "recht! recht!" zoo
luidruchtig aan dat het middenplein van den Burg er van
hergalmde.</p>
<p>Dit herhaalde geschreeuw kwetste den graaf; want hij aanzag
het als eene poging om hem tot het vrijlaten van den gevangene te
dwingen.</p>
<p>Nauwelijks was hij afgestegen, of hij wenkte den kastelein van
Brugge tot zich en vroeg met dreigenden blik:</p>
<p>"Zit de uitzinnige Kerel in de gevangenis?"</p>
<p>"Ja, heer graaf", was het antwoord, "hij zal er blijven totdat
het u gelieve hem te ontslaan."</p>
<p>"Ontslaan?" herhaalde de vorst, bitter spottende. "Heeft men
hem in den moordenaarskuil geketend?"</p>
<p>"Neen, heer".</p>
<p>"Waarom niet, kastelein?"</p>
<p>"Hij is een vrij man, heer graaf."</p>
<p>"Vrij man? die grove woestaard? Ah, mijn geduld is ten einde:
ik wil gehoorzaamd worden! Gij blijft verantwoordelijk voor den
gevangene. Houd u gereed om op het eerste bevel hem in mijne
tegenwoordigheid te doen voeren."</p>
<p>De graaf, door al de ridders van zijn hof gevolgd, trad in de
groote zaal van zijn paleis. Iedereen aanschouwde hem in stil
<!-- Page 100 -->te, want men begreep dat hij zeer vergramd en
bedroefd moest zijn. Bovenal waren de Fransche ridders
verontwaardigd over de voorbeeldelooze stoutheid der Kerels en de
oneerbiedige houding van gansch het volk, dat zich den moordenaar
veeleer gunstig dan vijandig had getoond.</p>
<p>Graaf Karel keerde zich tot de vergadering en zeide:</p>
<p>"Heeren, gij zult mijn verdriet en mijne ontsteltenis
begrijpen na de ongehoorde dingen die heden zijn voorgevallen.
Niet alleenlijk ben ik vermoeid en behoef een weinig rust; maar
ik wil tevens zonder uitstel overwegen wat mijn plicht, als graaf
van Vlaanderen mij gebiedt te doen om den schuldige te straffen
en door een streng voorbeeld anderen te beletten mijne overheid
nog te miskennen. Binnen een paar uren zal ik u aan het
middagmaal wedervinden. Gelieft intusschen u niet te verwijderen,
aangezien uwe tegenwoodigheid mij noodig kan zijn.... De leden
van mijnen bijzonderen raad volgen mij!"</p>
<p>Hij bood zijnen arm aan Willem van Normandi&euml;, stapte door
eene zuilengang en trad in eene zaal waar eenige zetels rondom
eene breede tafel geschikt stonden. Hij nam plaats aan het hooger
einde der tafel en toonde Willem van Normandi&euml; eenen zetel
nevens zich.</p>
<p>Hier waren nog tegenwoordig Tancmar Van Straten, Walter Van
Lokeren, Gervaas Van Praet, benevens de oude Frumold en zijn
neef, rekenmeesters en schrijvers des graven, en twee of drie
andere ridders.</p>
<p>Toen allen gezeten waren, vroeg de vorst:</p>
<p>"Welnu, heeren, wat zegt gij van zulke schennis onzer
overheid?"</p>
<p>"Verfoeilijk, snood, ongehoord; hij verdient den dood!" morden
meest al de raadsheeren.</p>
<p>"Ja, eenen onmiddellijken dood!" zeide Tancmar Van Straten.
"Maar dit is niet genoeg. De verwaande Kerels en hunne aanleiders
de Erembalds, die door hunne dreigende houding onzen goeden vorst
nog dieper hoonen, moeten insgelijks worden gestraft Het zal
niemand der heeren ontsnapt zijn, hoe de moordenaar hardnekkig
weigerde het gebod van onzen heer graaf te gehoorzamen en hoe een
enkel woord door den proost van<!-- Page 101 -->
St-Donaas aan zijn oor gesproken, hem gedwee maakte als een lam.
Het is dus de proost, het zijn dus de Erembalds die over de
Ambachten en over de Kerels gebieden! Zij ontrooven aan den vorst
zijne wettig overheid en maken er dan nog gebruik van om de
Kerels tot hoovaardigheid en tot opstand aan te drijven, niet
alleen tegen den graaf, maar tegen al wat edel is in Vlaanderen
..."</p>
<p>"Elkeen zal, op tijd en plaats, krijgen wat hij verdient",
onderbrak de graaf. "Spreken wij van den moordenaar. Onze
waardigheid eischt dat hij sterve; maar men kan hem toch niet
veroordeelen zonder hem te hooren. Wie zal zijn vonnis
uitspreken?"</p>
<p>"Een woord van u, heer graaf, is voldoende", antwoordde Walter
Van Lokeren. "Wie zou zich tegen uw besluit durven
verzetten?"</p>
<p>"Inderdaad", bemerkte Willem van Normandi&euml;, "mij dunkt
dat er reeds te veel is geaarzeld. Indien zulke zaak in Frankrijk
ware voorgevallen, de plichtige hinge reeds aan de galg."</p>
<p>"Ja, maar, heer, in Vlaanderen zijn wij nog zooverre niet",
antwoordde de graaf. "Mijn voornemen is den plichtige rechters te
geven en hem in zijne verdediging te hooren. Het vonnis kan niet
twijfelachtig zijn, aangezien ik den Kerel voor het hoogerhof der
ridders wil doen verschijnen. Zoo ten minste zal het volk mij
niet kunnen beschuldigen van willekeur of dwingelandij. Ziet gij
eenige redenen, heeren, om niet onmiddellijk het hooge hof der
ridders te doen vergaderen?"</p>
<p>"Geene de minste", zeide Tancmar Van Straten. "Er zijn ridders
genoeg in het paleis tegenwoordig, en allen wenschen den dood des
moordenaars als een noodig voorbeeld.... Luistert, heeren, hoe
die schaamtelooze Blauwvoeten daarbuiten roepen 'recht! recht!',
zonder eerbied voor den vorst. Men geve hun dus wat zij eischen.
Een bevel van u, heer graaf, en ik zal oogenblikkelijk het
hoogerhof doen vergaderen."</p>
<p>"Verleent de heer graaf mij oorlof om te spreken?" zeide de
kamerheer, Gervaas Van Praet. "Zeker, wat heden op de Markt
voorviel is eene wraakroepende miskenning van den eerbied dien
men onzen vorst verschuldigd is. Wij zullen later, op
behoorlijken tijd en door doelmatige middelen, het trotsche
geslacht verpletten dat zich dus tegen alle wettelijke overheid
durft opwerpen. M<!-- Page 102 -->aar wat kan ons nu het straffen
van eenen enkelen man baten? Men neme in acht dat de beschuldigde
Kerel, volgens de wetten der Ambachten, in zijn recht was en
niets gedaan heeft dan zijnen plicht."</p>
<p>"Daarover zal het hoogerhof der ridderen uitspraak doen",
wedervoer Tancmar met eenige bitterheid.</p>
<p>"Het hoogerhof der ridderen?" hernam Gervaas Van Praet. "Dit
hof is ingesteld om in zaken van edelen, ridders en vrije lieden
uitspraak te doen. De gevangen Kerel is een dorper, een
landbouwer. Zult gij, door hem voor het hooge ridderhof te
brengen, zijne vrije geboorte erkennen? Begrijpt gij niet dat
zulks den hoogmoed der Kerels nog zou vermeerderen en ons in den
weg zou staan, als wij later hun deze vrijheid willen
ontkennen?"</p>
<p>"Het is waar, daaraan hadden wij niet gedacht", mompelde
Tancmar. "Beter ware het dat de heer graaf, door een besluit van
zijnen vorstelijken wil, den schuldigen Kerel tot de galg
verwees."</p>
<p>"Even onvoorzichtig ware dit", wedersprak hem Gervaas Van
Praet. "Wilt gij heden nog de Kerels, die in Brugge zich
bevinden, tot gewelddaden aandrijven? Wie zal met ons zijn als
wij de poorters oproepen om te verdedigen wat zij een onrecht
meenen te zijn? En indien hier bloed vergoten werd in eenen
nutteloozen strijd, zou dan niet het geheele Kerlingaland in
opstand kunnen komen? Ons leger is te Atrecht. Vergeet niet dat,
indien wij in zulk geval tot den laatste toe ons leven gaven om
den persoon van onzen welbeminden vorst te verdedigen, die
opoffering misschien niet toereikend zou zijn. En daarbij, waar
bleve dan het ontwerp om de Kerels der Ambachten tot onderwerping
te dwingen zoohaast wij het met zekerheid kunnen doen?"</p>
<p>"De kamerheer heeft gelijk", bemerkte de oude Frumold. "Ik ken
de poorters van Brugge: het onrecht zullen zij niet verdedigen.
Zonder hunne hulp zijn wij in de macht der Kerels."</p>
<p>"Het schijnt dat ik van de overheid niets dan de schaduw
bezit!" schertste de graaf spijtig. "Ja, ja, ik heb het te lang
geduld: dit moet en zal veranderen! In afwachting geloof ik dat
de kamerheer gelijk heeft. Het kwetst mij diep, dit te moeten
erkennen. De Kerel blijve dus in de gevangenis ..."</p>
<!-- Page 103 -->
<p>"Gelieft de heer graaf mij nog eene bemerking toe te laten?"
vroeg Gervaas Van Praet. "Indien men den Kerel in de gevangenis
houdt heeft men hetzelfde kwaad te vreezen. Volgens de wet mag
niemand een vrijen Kerel in hechtenis houden zonder toelating der
Keurmans, die onmiddellijk de zaak moeten onderzoeken,&mdash;en,
willen andere begoede Kerels borg voor hem blijven, dan mag men
hem hoegenaamd niet kerkeren. Het onrecht zou dus blijven bestaan
en het aangewezen gevaar insgelijks."</p>
<p>De vorst toonde zich zeer ontevreden, niet over de woorden van
zijnen kamerheer, wiens trouw en verkleefdheid hij kende, maar
over zijne onmacht als vorst en over den tergenden toestand
waarin hij zich bevond.</p>
<p>"Ik zou dus den hoon moeten verkroppen en den moordenaar laten
loopen?" kreet hij. "Zulke vernedering!"</p>
<p>"Het is een ondraaglijke hoon voor al wie edel bloed in de
aderen heeft! Er moet een einde aan onze schandelijke
lijdzaamheid komen!"</p>
<p>"Inderdaad", bevestigde Gervaas, "er moet en er zal een einde
aan den overmoed der Kerels gesteld worden; maar wie een doel
beoogt aanvaarde de middelen om het te bereiken. Ik ben van
gevoelen dat men de gevangen Kerel in vrijheid moet laten gaan.
Is hij plichtig, de Keurmans van zijn Ambacht zullen hem
oordeelen."</p>
<p>"Maar zijt gij zinneloos, mijn goede heer Van Praet?" riep de
graaf. "Zal uwe zwakheid mij niet een voorwerp van spot maken in
de oogen der hoogmoedige Kerels zelven? is de moordenaar, volgens
de wetten der Ambachten, niet voor zijne misdaad strafbaar, hij
is toch schuldig van oneerbiedigheid jegens mijnen persoon en van
openbaren opstand tegen mijnen wil."</p>
<p>"Ja, heer graaf, en hij verdient den dood; maar het groote
doel, waarnaar onze plicht als ridders ons oplegt te streven,
eischt dat wij voor alsnu dit doel niet in gevaar brengen door
eene afzonderlijke wraak op eenen enkelen persoon te plegen."</p>
<p>De ouden Frumold, wiens woord de graaf gewoon was aan te
hooren, stond op en sprak:</p>
<p>"Heer vorst, ik weet een middel waardoor niet alleen uwe
overheid tegen alle schennis zal gewaarborgd blijven, maar deze d
<!-- Page 104 -->roeve zaak nog ter uwer meerdere eere zal worden
ge&euml;indigd. Laat den Kerel u verschooning en vergiffenis
vragen, omdat hij op zulken dag en in uwe tegenwoordigheid wraak
pleegde, en schenk hem dan door eigene beweging de vrijheid. Men
zal deze daad onthalen als eene hulde aan het recht, zoolang dit
recht bestaat, en men zal u roemen als een grootmoedig
vorst."</p>
<p>Velen, over dezen wijzen vond verwonderd en verblijd, knikten
bevestigend.</p>
<p>"Maar zal de hardnekkige Blauwvoet zich wel voor den graaf
willen vernederen?" vroeg Tancmar. "Ik twijfel er aan. De Kerels
buigen niet; men moet ze breken."</p>
<p>"De heer graaf late mij toe het te beproeven", sprak de oude
Frumold. "Met goedheid kan men veel van de Kerels bekomen."</p>
<p>"Nu, ga, en beproef het", beval de vorst. "Mij bedroeft en
verveelt die zaak uitermate. Later zal men weten wie ik ben!"</p>
<p>Frumold verliet de zaal en zocht naar den kastelein Hacket.
Hij vond hem onder de Loove, met de kommervolle oogen naar het
gijselhuis gericht, waar eene gansche schaar Kerels, hetzij
staande, hetzij ten gronde zittende, afwachtte wat men in het
paleis aangaande hunnen gevangen vriend zou beslissen.</p>
<p>"Heer kastelein", sprak hij, "gelief mij te volgen; ik heb u
iets belangrijks mede te deelen."</p>
<p>Hij leidde hem eenige stappen verre op het binnenplein, hield
hem dan staan en zeide hem dat de graaf den gevangen Kerel in
vrijheid zou laten gaan op voorwaarde dat deze hem verschooning
vroege, niet aangaande het feit van den doodslag zelven, maar
nopens den tijd en de plaats waarop de wraakneming was
geschied.</p>
<p>Alhoewel de kastelein sterk twijfelde of Arnulf, dien hij
kende als een vastberaden man zonder vrees, wel tot zulk iets kon
toestemmen, beloofde hij al het mogelijke aan te wenden om hem er
toe over te halen.</p>
<p>Hij riep vijf of zes wapenmannen tot zich en richtte zich naar
het Gijselhuis waar hij, om de onrustige Kerels te stillen,
verplicht was hun te zeggen dat hun vriend waarschijnlijk binnen
een half uur zijne vrijheid zou terugbekomen.</p>
<p>Deze aankondiging werd door een algemeen gejuich van
blijdschap begroet.</p>
<!-- Page 105 -->
<p>Om meerdere kans tot welgelukken zijner zending te hebben,
verzocht de kastelein de weenende vrouw en twee kinderen van
Arnulf hem in de gevangenis te volgen.</p>
<p>De oude Frumold bleef te midden van het plein staan,
afwachtende wat de uitslag van des kasteleins poging zou
zijn.</p>
<p>Het duurde niet zeer lang of een vreugdekreet ontsnapte hem;
want hij zag den kastelein met den Kerel uit het Gijselhuis
komen. De laatste moest dus toegestemd hebben tot het afsmeeken
van des graven vergiffenis.</p>
<p>Al de verzamelde Kerels vergezelden hunnen makker tot voor de
Loove, en begroetten hem en moedigden hem aan totdat hij onder de
poort van het paleis verdween. Eenigen der stoutsten volgden hem
zelfs tot binnen het hof.</p>
<p>De kastelein verscheen met zijnen gevangene bij den ingang der
raadzaal en wachtte daar een verder bevel.</p>
<p>"Treed nader!" gebood de vorst.</p>
<p>Met eene diepe buiging doch met helderen, onbevreesden blik
stapte de Kerel vooruit.</p>
<p>"Men heeft ons gemeld dat gij ons vergiffenis wilt vragen en
onze grootmoedigheid afsmeeken", zeide de graaf. "Is dit waar,
zoo spreek!"</p>
<p>"Wie schuldig is, vraagt vergiffenis", antwoordde Arnulf. "Ik
heb mijnen plicht gedaan."</p>
<p>"Versteende trotschaard!" gromde de vorst, van ongeduld ter
tafel slaande.</p>
<p>"Gelief mij te hooren, heer graaf", hernam de Kerel, even
onbewogen, "Toen ik eerst op de Markt den moordenaar mijns
broeders meende te herkennen, zeide ik tot mijne vrouw dat deze
ontmoeting, op zulken dag en in uwe tegenwoordigheid, een ongeluk
zou zijn, hetwelk ik diep zou betreuren. Het heeft mij leed
gedaan, heer graaf, door het vervullen van eenen onverbiddelijken
plicht de plechtigheid uwer blijde intrede te hebben gestoord.
Het grieft mij nog en ik smeek u, aangaande deze omstandigheid,
die onafhankelijk was van mijnen wil, mij uwe grootmoedige
verschooning te gunnen."</p>
<p>"Het is wel", sprak de graaf, in schijn tevreden o
<!-- Page 106 -->ver deze ootmoedige woorden, die hem gelegenheid
gaven om uit den neteligen toestand te geraken, "Ik schenk u
vergiffenis; ga in vrijheid en in vrede!"</p>
<p>Onmiddellijk verhief zich een gejuich dat door gangen en zalen
voortliep en welhaast tot op het middenplein hergalmde.</p>
<p>Meer nog werden de Kerels met blijdschap vervuld toen Arnulf
buiten kwam en zijne vrouw en kinderen omhelsde. Een schallend
triumfkreet bonsde tegen de muren van het paleis; en de vorst kon
van in de raadzaal hooren hoe daarbuiten hem ten lof wel
twintigmaal opnieuw de schreeuw: "Heil onze vorst! Leve de graaf
van Vlaanderen!" werd aangeheven.</p>
<p>Dit gejuich deed den proost van St-Donaas en eenigen zijner
vrienden, die met groote bekommerdheid in de proostdij den loop
der zaak afwachtten, buiten komen. Met teekens van blijdschap
liep de kastelein tot hen en vertelde hun hoe deze erge zaak
gelukkig was afgeloopen. Allen betuigden hunne tevredenheid en
drukten elkaar de handen; want zij hadden zich zelven niet
ontveinsd dat de gramschap des graven de vijanden der Kerels in
de hand kon werken, ja, zij hadden zelfs gevreesd dat zij het
sein tot eene erge en noodlottige vervolging kon worden. Hunne
vrees was geheel ongegrond geweest, meenden zij; want indien de
vorst den Kerel in vrijheid liet gaan, dit was wel een bewijs dat
hij niet voornemens was de wetten van Kerlingaland te veranderen,
aangezien hij nu daartoe eene schijnbare reden had, en deze niet
gebruikte. Diensvolgens waren de kwaadvoorspellende berichten,
die Isaac Van Reninghe aangaande de vermoedelijke inzichten des
graven hun had gebracht, van allen grond ontbloot.</p>
<p>De kastelein noodigde hen uit om op dezen verblijdenden
uitslag eener dreigende zaak met hem eenen beker Cyperwijn te
gaan ledigen.</p>
<p>Allen volgden hem in den Steen.</p>
<h4>Voetnoten:</h4>
<a name='Footnote_30_30'></a><a href='#FNanchor_30_30'>[30]</a>
<div class='note'>
<p>"De Kerels droegen het haar kort en den baard lang ... de
ridders droegen het haar lang en schoren hunne kin."</p>
<p><i>Ann. du Com. fl. de Fr.,</i> tome VIII, pag. 68.</p>
</div>
<a name='Footnote_31_31'></a><a href='#FNanchor_31_31'>[31]</a>
<div class='note'>
<p>Zie daarover VICTOR DE RODE, pag. 147.</p>
</div>
<a name='Footnote_32_32'></a><a href='#FNanchor_32_32'>[32]</a>
<div class='note'>
<p>Het woord <i>Ambacht</i> is later te zamen getrokken tot
<i>Ambt</i> en in het Duitsch tot <i>Amt.</i> Zie J. CRIMM,
<i>Worterbuch</i> bij <i>Amt.</i></p>
<p>LAPPENBERG, <i>Geschichte von Engeland</i>, t. I. pag. 583,
zegt: "Tot de oudste districts-benamingen, die het Engelsche
<i>Shire</i> voorafgingen, behoorde nog <i>maegthe</i>, een land,
dat de leden van een geslacht of van ene <i>maegschap</i>, gelijk
zij in den oorlog te zamen gestreden en veroverd hadden, ook in
den vrede te zamen bezaten."</p>
<p>Dan zal wel het woord Ambacht niets zijn dan het oud-Saksische
<i>maegt</i>, met het samenvoegend voorzetsel <i>an</i> of
<i>am</i>, dus <i>Ammaegt,</i> waarvan <i>Ambacht</i>.</p>
</div>
<a name='Footnote_33_33'></a><a href='#FNanchor_33_33'>[33]</a>
<div class='note'>
<p><i>Harop, Harop,</i> voces Belgicae quae et clamorem ob crimen
perpetram, DUCANCE, <i>Gloss.</i></p>
<p>"Convictus ex <i>dousslach et harop</i> emendabit comiti III
libras"</p>
<p><i>Keure van Veurne van 1240.</i></p>
</div>
<a name='Footnote_34_34'></a><a href='#FNanchor_34_34'>[34]</a>
<div class='note'>
<p>"Van eenen min begrijpelijken aard was de wederzijdsche
verantwoordelijkheid der leden van eene maagschap (<i>de
mageborge, maegburh</i>), dat voornamelijk de verplichting
begreep tot het wreken der moorden, de bescherming der weezen,
enz."</p>
<p>LAPPENBERG, <i>Geschichte von Engeland</i>, vertaald door
Thorpe. t. II, pag. 332.</p>
</div>
<a name='Footnote_35_35'></a><a href='#FNanchor_35_35'>[35]</a>
<div class='note'>
<p><i>Keurmans, Keurlieden, Keurheers</i>, waren bij de Kerels de
bestierders en rechters, die door <i>Keure</i> of kiezing werden
aangesteld.</p>
</div>
<hr style='width: 65%;'>
<a name='V'></a>
<h2><!-- Page 107 -->V</h2>
<br>

<p>Dakerlia Wulf, de schoone Kerlinne, zat in haars vaders Steen,
bij een venster, met een borduurwerk op den schoot.</p>
<p>Wel hing nog de gulden draad aan hare vingeren, doch de naald
was haar ontglipt. Zij arbeidde niet en scheen geheel verslonden
in diepe gepeinzen. Haar gelaat was bleek en de droefheid had
nevens hare wangen eenen lichten rimpel geplooid.</p>
<p>Nu en dan ontsnapte haar een zucht en murmelde zij eenige
afgebrokene woorden, waartusschen de namen van Placida en
Robrecht alleen met eenige duidelijkheid waren uitgesproken; maar
die namen, als stonden zij tegen haren wil op haren mond, deden
haar telkens spijtig het hoofd schudden, en dan slechts
verroerden hare leden met eene korte doch krachtige beweging van
ongeduld.</p>
<p>Langen tijd was zij weder in stille mijmering bedolven
gebleven toen de deur der kamer werd geopend en eene jonge maagd
met uitgestrekte armen tot haar kwam.</p>
<p>Zij stond op en zeide na eene blijde omhelzing:</p>
<p>"Ach, Witta lief, hoevele uren wacht ik reeds op u! Allerlei
angstvolle gedachten bestormen mij. Ik vreesde dat gij ziek
geworden waart. Gisteren heb ik u van den gansenen dag niet
gezien, en nu is het reeds middag!"</p>
<p>"Veel bezigheid ... een onverwacht geval hield mij terug,
Dakerlia", antwoordde jonkver Sneloghe, als aarzelde zij om eene
klaardere uitlegging te geven. "Maar laat ons nederzitten en
spreken wij van u, vriendinne. Hoe gaat het heden met u?"</p>
<p>"Wel genoeg, gij ziet het."</p>
<p>"Nog zoo bleek! Gij hebt alweder geweend!" bemerkte Witta
verwijtend.</p>
<p>"Gij bedriegt u", zeide Dakerlia met eenen pijnlijken
glimlach, "ik heb niet geweend; maar droef was ik toch
onuitsprekelijk. De mensch, vriendinne, is zoo zwak in den strijd
tegen zijn eigen hart!"</p>
<p>"<!-- Page 108 -->Maar, Dakerlia, gij moet verduldig u
onderwerpen aan het lot. Zoudt gij dus jaren lang gaan treuren
over iets dat niet te veranderen is?"</p>
<p>"Neen, neen, niet jaren, niet maanden. Een ongeluk dat nog
moet komen verschrikt ons en ontrooft ons allen moed; een ongeluk
dat geheel en al onwederroepelijk is volbracht, geeft ons kracht
en moed terug ..."</p>
<p>En zij voegde daarbij op den toon der diepste wanhoop:</p>
<p>"Eilaas, nog drie weken, eene eeuw van smart en angst!"</p>
<p>Witta greep hare hand en zeide troostend:</p>
<p>"Kom, vriendinne, wees redelijk. Gij weet dat ik even droef
ben als gij. Het zoet en vroolijk leven dat wij sedert onze
kindsheid te zamen genoten, is voor altijd verloren. Ik zit nu
alleen, immer alleen in mijne kamer ... maar, hoe het zij, er is
niets aan te doen. Wees gij insgelijks verduldig, Dakerlia,
anders zult gij u zeker ernstig ziek maken, en hoe ongelukkig zou
dan uw arme vader niet zijn, indien hij zijn eenig kind zag
verkwijnen? Eergisteren toen ik u verlaten had, sprak hij mij
over uwe onpasselijkheid met de tranen in de oogen. Hij wilde van
mij weten wat toch de reden van uw onbegrijpelijk verdriet kon
zijn; maar ik heb ze hem niet durven openbaren ..."</p>
<p>"Ik zelve heb ze hem geopenbaard, Witta."</p>
<p>"Gij hebt de reden uwer smart hem bekend?"</p>
<p>"Ja, geheel en zonder de minste terughouding."</p>
<p>"Zoo? en wat heeft hij gezegd, Dakerlia?"</p>
<p>"Het heeft hem verblijd; hij heeft met mijn verdriet
gelachen."</p>
<p>"Dit kan ik niet gelooven! Uw vader bemint u te veel om bij uw
lijden ongevoelig te blijven."</p>
<p>"Het is te begrijpen, Witta. Hij vreesde dat eene erge ziekte
mij bedreigde en was daarom, uit liefde tot mij, zeer bekommerd;
maar nu hij weet wat mij ontstelt, is hij geheel gerust.
Liefdezaken? Men sterft daar niet van, zegt hij."</p>
<p>"Hij heeft gelijk, meen ik, Dakerlia."</p>
<p>"Ik heb hem niet tegengesproken; het hadde hem te veel leed
gedaan!" zeide jonkver Wulf op zonderlingen toon.</p>
<p>Robrechts zuster aanschouwde haar verschrikt en murmelde: "
<!-- Page 109 -->O, Hemel, Dakerlia, gij, die zoo sterk zijt,
gelooft gij inderdaad, dat men van zulk verdriet kan
sterven?"</p>
<p>Jonkver Wulf legde zich de hand op het hart, terwijl zij eenen
klagenden blik ten hemel stuurde.</p>
<p>"De sterkste zielen", zeide zij, "lijden het wreedelijkst,
omdat zij dieper gevoelen en niet zoo spoedig onder het gewicht
der smart ontspannen. Maar wees om mij niet bekommerd, Witta. Nog
drie weken! Wanneer dan alles onherroepelijk is volbracht, zal ik
de kracht vinden om mij in de uitspraak van het lot te
getroosten."</p>
<p>Er heerschte eene wijl stilte. Dakerlia zag hare vriendin in
de oogen en scheen iets te vragen, doch daar zij geen antwoord
bekwam, zuchtte zij:</p>
<p>"Kom, Witta, spreek mij toch van hem. Hoe gaat het met
hem?"</p>
<p>"Tamelijk wel. Hij aanvaardt verduldig het lot."</p>
<p>"Ja, hij is man, Witta; de mannen zijn niet, als wij, slaven
van het hart. Hij heeft het gezegd: Placida is schoon; hij zal
hopen haar te beminnen en hij zal er in gelukken. De arme
Dakerlia zal vergeten worden, zooals het behoort ... en ze zal
verkwijnen misschien in den harden, nutteloozen strijd om te
kunnen vergeten!"</p>
<p>Zij sloeg zich de handen voor het aangezicht en verborg dus de
tranen die haar in de oogen schoten.</p>
<p>"Gij zijt onrechtvardig, Dakerlia", morde Robrechts zuster
verwijtend. "Mijn arme broeder is treuriger nog dan gij."</p>
<p>"Ja, troost mij", antwoordde Dakerlia met droeve scherts. "Het
is soms edelmoedig bedrukte lieden te bedriegen. Gisteren heb ik
den ganschen dag nutteloos op u gewacht, gehoopt, gebeefd
geleden; maar gij hadt niets mij te zeggen ... en zoo zal het in
de toekomst gaan. Tusschen u en mij en uwen broeder zal het lot
eenen afgrond delven; en zij die aan de eene zijde van de kolk
staan, zullen voor immer vergeten wie er aan de andere zijde
treurt en verkwijnt."</p>
<p>"Mijn broeder heeft mij gebeden hier van hem nooit te
spreken", zeide Witta, "en ik gevoel wel dat de plicht mij het
insgelijks gebiedt: maar uw bitter lijden, Dakerlia, uwe sombere
<!-- Page 110 -->wanhoop, die ik wel doorgrond, dwingen mij tot
zondige onbescheidenheid."</p>
<p>"O, spreek, spreek uit medelijden!" smeekte jonkver Wulf.</p>
<p>"Welnu, hoor dus wat ik u meende te verzwijgen. Mijn broeder
heeft, met vele andere ridders, onzen heer graaf uitgeleide
gedaan tot Yperen, en is daar zelfs gebleven tot des vorsten
vertrek naar het leger. Gisterenmorgen, bij zijne terugkomst,
moest mijn broeder onmiddellijk naar Placida Van Woumen gaan. Het
was zijn plicht, en ik raadde hem aan dien te vervullen. Hij was
zoo ontmoedigd en zoo treurig, dat hij op zijne kamer is gegaan
en langen tijd daar in eenzaamheid bleef zitten. Dan heeft hij
eenen bode naar sher Rijkaards Steen gezonden om jonkver Placida
te melden dat hij onpasselijk was en niet kon uitgaan. Inderdaad,
hij is den ganschen dag te bed gebleven. Ik was zeer angstig bij
de gedachte dat eene erge ziekte hem bedreigde ..."</p>
<p>"Ziek? hij ziek? O hemel!" kreet Dakerlia met den glimlach der
blijdschap op de lippen en tevens den strakken blik der
verschriktheid in de oogen.</p>
<p>"Ik geloofde dat eene zware ziekte hem had overvallen", hernam
Witta. "Verre in den avond, toen hij hoorbaar sliep ging ik vol
kommer nevens zijn bed zitten, om te waken en bidden. Hij heeft
gedroomd, luidop gedroomd. Wat hij zeide verstond ik niet; maar
van tijd tot tijd zweefde uw naam Dakerlia op zijne lippen, en
dan lachte hij zoo zoet in zijnen slaap, dat mij het hart van
ontroering klopte. Ook morde hij wel eens den naam van jonkver
Placida, en dan trok zijn mond tot eenen grijns van smart te
zamen en zwoegde zijne borst en stak hij de handen vooruit als om
iets te verwijderen dat hem verschrikte ..."</p>
<p>Dakerlia slaakte eenen blijden kreet.</p>
<p>"Ach, dank! dank!" zuchtte zij. "Zulke woorden alleen kunnen
mijne smart verlichten."</p>
<p>"Blijf bedaard, vriendinne", zeide Witta.</p>
<p>"Neen, laat mij dien troost genieten. Ik meende alleen, gansch
alleen te lijden, en hij, hij tevens bezwijkt onder het gewicht
der treurnis!"</p>
<p>"Maar, Dakerlia, gij verbaast mij! Hebt gij dan nog de hoop
behouden dat Placida Van Woumen zijne echtgenoote niet zal
worden?"</p>
<p>"<!-- Page 111 -->Of ik nog eenige hoop heb behouden?"
herhaalde jonkver Wulf met plotselijke ontmoediging. "Eilaas,
neen, vriendinne, niet de minste hoop. Verschoon mij: mijne
hersens zijn ontsteld, ik ben zinneloos,&mdash;zinneloos genoeg
om mij in de ziekte van Robrecht te verblijden ... ik, die al
mijn bloed zou geven om hem gelukkig te weten! Moge de
barmhartige God mijne schuldige ontsteltenis mij vergeven en hem
spoedig laten genezen!"</p>
<p>"Maar hij is niet ernstig ziek, Dakerlia."</p>
<p>"Ha, ik begrijp: het hart alleen doet hem wee, niet waar?
Schromelijk is die ziekte der ziel!"</p>
<p>"Heden is hij opgestaan en heeft mij gezegd dat hij na den
middag jonkver Placida een bezoek zal brengen. Ik hoor wel aan
den treurigen toon zijner stem dat dit bezoek hem onaangenaam is;
maar hij kan het niet uitstellen. Mher Rijkaard Van Woumen, die
onzen heer graaf tot Rijssel heeft vergezeld, moet dezen morgen
teruggekeerd zijn; en gij begrijpt wel, Dakerlia, dat Robrecht
niet mag nalaten hem te gaan begroeten. Nu zou ik moeten
huiswaarts keeren; ik ben slechts gekomen om te vernemen hoe het
met u gaat."</p>
<p>"Gij verlaat mij reeds? Ach, Witta, dan ben ik weder zoo
gansch alleen! Blijf, ik smeek u!"</p>
<p>"Onmogelijk, mijn broeder staat gansch gereed om zijn bezoek
bij mher Rijkaard te brengen."</p>
<p>"Wat doet het? Hij zal daarom niet laten uit te gaan. Heb
medelijden met mij!"</p>
<p>"Ik kan niet blijven, Dakerlia. Mijn broeder wacht mij."</p>
<p>"O, God!" riep jonkver Wulf eensklaps met blijdschap, "het is
dus Robrecht die u tot mij gezonden heeft? Gij zeidet dat hij
nooit meer van mij spreekt ... en hij wacht om te weten hoe het
met mij gaat! O, bevestig mij in die hoop!"</p>
<p>"Welaan, ja, hij is bekommerd over uwe gezondheid. Laat mij nu
vertrekken: ik zal in den morgen hier wederkeeren."</p>
<p>"Ga, ga, spoedig!" murmelde Dakerlia, hare vriendin bij de
hand tot de deur lijdende. "Stel hem gerust; verzeker hem dat
mijne gezondheid niet in het minste is bedreigd. Dat ik droef ben
en onder eene diepe smart gebukt lig, zeg hem dit niet; hij zal
het wel voelen aan zijn eigen hart. Tot straks, tot straks!"</p>
<p><!-- Page 112 -->Jonkver Sneloghe haastte zich naar hare
woning.</p>
<p>Toen zij binnentrad, vond zij haren broeder in de zaal zitten,
met den blik nederwaarts en zoo diep in zijne overweging bedolven
dat hij het hoofd slechts ophief toen zij voor hem stond.</p>
<p>"Welnu, zuster?" vroeg hij.</p>
<p>"Zij is veel beter, broeder; zij zal niet ziek worden."</p>
<p>"De goede God zij er om geloofd!" murmelde Robrecht.</p>
<p>Na een oogenblik stilte zeide hij, als sprake hij tot zich
zelven:</p>
<p>"Wel gebiedt de plicht mij nimmermeer aan haar nog te denken;
maar ik ben toch mensch en heb geen steenen hart. Vreezen dat de
trouwe vriendin onzer kindsheid van treurnis kan verkwijnen, en
alle medelijden in onzen boezem moeten versmachten, het is iets
dat mijne krachten te boven gaat. Is deze zwakheid een zondig
vergeten van den plicht, de hemel zal mij vergiffenis schenken in
aanzien mijner onderwerping aan zijn besluit."</p>
<p>Robrecht had deze woorden op zulken lijdzamen, smartelijken
toon gesproken, dat Witta de handen voor de oogen had geslagen en
luidop snikte.</p>
<p>"Ween niet, zuster lief", zeide hij, "er is niets aan te doen.
Het lot is wreed jegens mij; maar in het gevoel van den plicht
vindt een man eindelijk de kracht om het leven te dragen, hoe
bitter het zij."</p>
<p>Met eenen zucht voegde hij er bij:</p>
<p>"Eilaas, ik waande mij zelven sterker: ik hoopte dat ik
allengs mijne vroegere gedachten geheel zou hebben overwonnen;
maar mijne ziel dwaalt immer weg in treurige droomen ... in de
pijnlijke beschouwing van het verloren geluk ..."</p>
<p>Hij blikte in stilte ten gronde en scheen diep neerslachtig;
doch bijna onmiddellijk hief hij het hoofd weder op en morde met
treurig ongeduld:</p>
<p>"Ach, wat geschiedt mij? Is alle gemoedskracht mij ontvallen?
Vergeet ik dat Kerlingaland, dat de vrijheid van mijn geslacht
dit offer van mij vergt? Weg, weg, die aarzeling! De plicht is de
opperste wet. Zal ik tot eenen lafaard ontaarden? Neen, neen,
gehoorzamen wij, en weze dit de laatste klacht die mijnen boezem
ontsnapt!"</p>
<p>Hij omhelsde zijne weenende zuster, zeide nog eenige gerust
<!-- Page 113 -->stellende woorden om haar te troosten, verliet
in allerhaast zijnen Steen en keerde om den hoek der
Ridderstraat.</p>
<p>Onder den invloed der gepeinzen vertraagde allengs zijn stap;
hij bleef zelfs, onder de boomen der Spiegelrei, een oogenblik
staan en schudde zuchtend het hoofd, waarna hij even mijmerend
weder zijnen weg vervorderde.</p>
<p>Hij kon niet begrijpen hoe, ondanks zijnen vasten wil en zijne
heldere rede, eene geheimzinnige macht hem beheerschte. Wist hij
niet dat dit huwelijk hem was opgelegd als eene opoffering die de
vrijheid van Kerlingaland kon redden? Was hij niet overtuigd dat
het voltrokken moest worden en niets op aarde het nog kon
beletten? Hij had die verbintenis aanvaard en zich met goeden wil
aan het onverbiddelijk lot onderworpen; ja, hij had gehoopt dat
allengs in zijn hart eenige genegenheid voor de schoone Placida
Van Woumen zou zijn ontstaan. En nu? Nu boezemde Placida hem
afschrik in, nu deed het gepeins dat hij in hare tegenwoordigheid
ging verschijnen hem sidderen! Nu liep er koude door zijne
aderen, wanneer hij in de verbeelding haar helder oog op zich
gevestigd zag! En hij gevoelde geenen haat voor haar; niets dan
een onuitlegbaar gevoel van vrees, eenen ziekelijken schrik ...
Maar het mocht daarbinnen in zijn hart gaan zooals het kon, hij
moest toch uit dezen strijd opstaan met de noodige gemoedskracht
om zijnen plicht te volbrengen ...</p>
<p>Zoo vervuld met onverwinnelijke droefheid, doch welberaden om
niets te zeggen of te doen dat Placida of hare ouders kon
kwetsen, bereikte hij sher Rijkaards Steen.</p>
<p>Op zijne vraag zeide hem de schalk, die de poort opende, dat
mher Van Woumen sedert gisterenavond was teruggekeerd, maar nu
daareven den Steen had verlaten. Jonkver Placida was te huis en
wachtte zelfs op mher Robrecht, meende de schalk.</p>
<p>Hij leidde den jongen ridder over den neerhof en opende voor
hem de deur eener kamer, waar Placida bij het venster was gezeten
met hare oude dienstmeid Martha.</p>
<p>Op de tafel bemerkte hij met verwondering de dooze die zijne
beloftegift bevatte. Placida had het juweel nog onlangs in de
hand genomen, misschien had zij zich er mede versierd?</p>
<p>Hij keerde zijn oog van de dooze om zijne verloofde te
groeten;<!-- Page 114 --> maar de jonkvrouw richtte op hem eenen
bijzonderen strengen blik verwijtend en zoo zonderling diep, dat
Robrecht er gansch van ontstelde.</p>
<p>Hij boog zich voor de maagd en murmelde:</p>
<p>"Jonkver Van Woumen, ik bid u om verschooning. Zeker, mijn
eerste plicht en mijn eerste wensch na mijnen terugkeer van
Yperen, moesten zijn u een bezoek te brengen; maar zooals mijn
bode u gemeld heeft, ik was gisteren onpasselijk, zeer ziek
zelfs."</p>
<p>De jonkvrouw deed hare dienstmeid een teeken dat zij de kamer
zou verlaten. Dan wendde zij zich tot haren verloofde.</p>
<p>"En mher Sneloghe is heden gansch genezen?" vroeg zij op eenen
toon van half verborgen spot en met eene spijtigheid die Robrecht
verbaasde. Hij aanschouwde haar zwijgend.</p>
<p>"Waarom mij bedriegen?" zeide zij. "Gij waart niet ziek, heer.
Iemand anders moest gij bezoeken, niet waar?"</p>
<p>"Ik begrijp u niet, Placida", mompelde Robrecht. "Geloof mij,
ik was gisteren zoo onpasselijk dat ik van den ganschen dag mijn
bed niet kon verlaten."</p>
<p>"En niemand hebt gij gezien of gesproken?"</p>
<p>"Niemand dan mijne zuster."</p>
<p>Jonkver Van Woumen schudde ongeloovig het hoofd, terwijl een
vinnige glimlach op hare lippen sidderde.</p>
<p>"Uw strenge blik beschuldigt mij", stamelde Robrecht. "Heb ik
iets gedaan dat u op mij kon verbitteren, het was dan onwetend;
want waarlijk, Placida, ik wensch niets meer dan al wat in mijne
macht is aan te wenden om u te behagen."</p>
<p>"Ah, daarin juist bestaat uwe valschheid", zeide de jonkvrouw
met eene gramschap die zij niet poogde te bedwingen.</p>
<p>"Mijne valschheid!" herhaalde Robrecht, wiens oog plotselijk
eene genster van verontwaardiging uitschoot.</p>
<p>Maar hij bedaarde even spoedig en sprak:</p>
<p>"Placida, een man zou mij die beschuldiging niet ongestraft
toesturen; in u evenwel eerbiedig ik niet alleen mijne verloofde,
maar tevens de vrouw. Men heeft u bedrogen, ongetwijfeld; men
heeft kwaad van mij gesproken en gij, gij hebt het geloofd! Ik
had recht op meer vertrouwen van uwentwege. Mijne valschheid! Gij
acht mij valsch?"</p>
<p><!-- Page 115 -->Jonkver Van Woumen bleef eene korte wijl
stilzwijgend, als raapte zij hare stoutheid of hare gemoedskracht
te zamen tot het uitvoeren van een gewichtig besluit.</p>
<p>"Neen, beweer niet, heer, dat gij u oprecht jegens mij
gedraagt", zeide zij. "Hoe? gij laat mij gelooven dat ik uwe
genegenheid geheel zal bezitten? Ik aanvaard uwe hand.&mdash;Ah,
dit zou men geene valschheid moge noemen?&mdash;Wetens en willens
veroordeelt gij mij om mijn treurig leven te slijten met eenen
echtgenoot wiens gedachten verre van mij zijn en die het mij
nimmer vergeven zou aan zijne zijde de plaats eener andere vrouw
te hebben ingenomen. Het is zulk lot dat gij mij wilt
bereiden?"</p>
<p>Robrecht werd door deze onverwachte aantijging diep getroffen.
Hij zag de jonkvrouw zwijgend en met verbaasden blik aan.</p>
<p>"Het is dus waar! Gij bekent het!" kreet zij met eenen
spotlach.</p>
<p>Eenen geweldigen strijd doorstond de jonge ridder. Hij voelde
zich bloedig gekwetst en worstelde tegen zijne mannelijke
waardigheid die hem aandreef om den hoon af te weren; maar dan
overwoog hij hoe zijn oom en al de zijnen hem zouden beschuldigen
van lafheid of van zelfzucht, indien hij eenige redenen gaf tot
het verbreken der huwelijksbelofte. Dan zouden de Erembalds in
Rijkaard Van Woumen niet eenen machtigen vriend, maar eenen
onverzoenbaren vijand vinden, en hij, Robrecht, zou misschien de
schuld van der Keerlen verderf zijn. Deze gepeinzen sloegen hem
met droefheid en spoorden hem aan tot eindeloos geduld.</p>
<p>"Jonkver Placida", zeide hij zonder driftigheid, "onze ouders
hebben geoordeeld dat een huwelijk tusschen ons wenschelijk was
voor het welzijn van beide geslachten. Zij hebben onze harten
niet geraadpleegd; zij konden het niet doen, wij kenden elkander
nauwelijks. Wat mij betreft, ik heb uit plichtgevoel die
verbintenis aanvaard met de hoop, bijna met de zekerheid dat ik u
zou beminnen. God heeft u begaafd met schoonheid ..."</p>
<p>"Hoe kondet gij dit hopen, heer?" onderbrak Placida, "dewijl
uw hart geheel is ingenomen door hetzelfde gevoel voor eene
andere vrouw?"</p>
<p><!-- Page 116 -->Robrecht, gemarteld door eene pijnlijke
verlegenheid, murmelde eene onverstaanbare terechtwijzing.</p>
<p>"Wie toch kon weten", schertste Placida met misprijzen op de
lippen, "dat gij u vereerd zoudt achten met de hand eener
edelgeborene jonkvrouw? Gij zijt een Kerel; een Kerlinne alleen
is uwer liefde waardig! Dakerlia wone dus op Ravenschoot! Wees
zeker, heer, ik benijd de dochter van Segher Wulf dit geluk
niet!"</p>
<p>"O, ik smeek u", riep Robrecht met sombere ontstelde stem,
"hoon jonkver Dakerlia Wulf niet in mijne tegenwoordigheid! Laat
mij bedaard blijven. Ik zal alles verdragen, alles lijden, maar
eerbiedig Dakerlia!"</p>
<p>"Genoeg, ik weet genoeg", wedervoer Placida. "Nu ben ik
overtuigd dat men mij de waarheid heeft gezegd. Gij zelf, heer,
ontkent het niet. Alles zij dus gedaan tusschen ons. Neem uwe
beloftegift terug ..."</p>
<p>"Eilaas, jonkver Placida, wat doet gij?"</p>
<p>"Neem uwe gift terug; ik ontsla u van uwe belofte: gij zijt
vrij."</p>
<p>"Maar wat zal uw heer vader zeggen?"</p>
<p>"Mijn vader weet wat ik voornemens was heden te doen. Hij
betreurt mijn besluit, doch wil mij niet dwingen."</p>
<p>"En hij zal ons ten vijand worden?"</p>
<p>"In het geheel niet. Neem uwe beloftegift terug, heer!"</p>
<p>"Maar berekent gij dan niet, Placida, dat mijne maagschap, dat
de Erembalds het breken dezer verbintenis als eenen bloedigen
hoon zullen beschouwen? Wat al ongelukken kunnen daaruit
ontstaan!"</p>
<p>"Gij bedriegt u, heer. Mijn vader zal uwen oom, den proost,
gaan spreken en hem doen begrijpen dat ik alleen de schuld ben
van alles; dat ik dit huwelijk van de hand wijs, ondanks den
wensch mijner ouders. Uw oom en uwe magen zullen, meen ik, den
wil eener vrouw eerbiedigen, en mijnen vader daarom niet haten
... Neem uwe beloftegift terug, heer!"</p>
<p>"Eilaas, het zij zoo!" zuchtte Robrecht, de juweeldoos van de
tafel nemende.</p>
<p>"Alles is dus tusschen ons verbroken?" vroeg hij droef.</p>
<p>"<!-- Page 117 -->Alles", was het koele antwoord.</p>
<p>"Onherroepelijk en voor altijd?"</p>
<p>"Voor altijd!"</p>
<p>"Blijf dus met God, jonkver Van Woumen. Hij late u gelukkig
zijn, dit is mijn oprechte wensch", murmelde Robrecht, terwijl
hij de doos in zijne tassche stak en aarzelend nog bleef
staan.</p>
<p>"Geene hoop meer?" zuchtte hij.</p>
<p>"Geene. Vaarwel!"</p>
<p>Robrecht groette nog diep en verliet sher Rijkaards Steen.</p>
<p>Toen hij in de straat kwam, helde zijn hoofd voorover en hij
stapte eene lange wijl als bewusteloos voort; maar dan
verhelderde allengs zijn blik, totdat hij eensklaps het hoofd
ophief en met eenen begeesterden lach op het gelaat in zich
zelven mompelde:</p>
<p>"Vrij? vrij? Ik heb mijnen plicht betracht, hoon en laster
verdragen, de slachtoffering verduldig aanvaard tot het uiterst
einde ... en toch ben ik vrij! Ha, dank, o God, dat gij mij dit
leven van eeuwige treurnis hebt gespaard ... Dakerlia!
Dakerlia!"</p>
<p>En onder den invloed dezer blijde gedachten verhaastte hij
zoodanig zijnen stap dat hij weinige oogenblikken daarna de
Spiegelrei bereikte.</p>
<p>Hier zag hij tusschen de boomen eene vrouw wier nederige
kleeding eene dienstmeid scheen aan te kondigen. Zij trad in
zijne baan, als wachtte zij hem af, liet hem nader komen, schikte
zich nevens hem en vroeg met verdoofde stem:</p>
<p>"Heer, herkent gij mij niet?"</p>
<p>"Ja, gij zijt Brigitta, de dienstmeid van jonkver Placida",
mompelde Robrecht, haar beziende.</p>
<p>"Ik heb u iets te zeggen, heer. Verraad mij nimmer. Wat ik doe
is uit eerbied, uit liefde tot u, en ik waag er misschien mijn
leven aan ... Mijne jonkvrouw heeft uwe beloftegift u
teruggegeven niet waar? Heeft zij u niet beschuldigd eene andere
vrouw, eene Kerlinne, uwe liefde te hebben geschonken?"</p>
<p>"Hoe weet gij dit? Gij waart niet tegenwoordig!" vroeg
Robrecht verwonderd.</p>
<p>"<!-- Page 118 -->Dit is wat ik u wilde verklaren, heer.
Gisterenavond is mijn meester van de reis te huis gekomen. Hij
heeft zich met jonkver Van Woumen in eene kamer opgesloten om
haar over iets gewichtigs te onderhouden. Ik heb schier alles
gehoord. Mher Van Woumen zeide dat gij eene andere jonkvrouw
bemint en bijna al uwen tijd in haar gezelschap slijt. Hij noemde
daarbij vele malen eenen mher Tancmar en andere ridders, die hem
te Rijssel dringend aangeraden hebben de huwelijksbelofte zijner
dochter te breken. Men besloot het te beproeven, maar dewijl mher
Van Woumen de wraak uwer bloedverwanten niet op zich wilde laden,
zou men jonkver Placida pogen over te halen om uit eigene
beweging het huwelijk af te wijzen. Daarom moest men haar tegen u
verbitteren. Men deed mijne jonkvrouw roepen en men overtuigde
haar dat gij sedert lang eene zekere Dakerlia Wulf bemint. Mijne
jonkvrouw, door deze lasterlijke aantijging bedrogen, stemde in
alles toe. Gij ziet het dus wel, heer, men heeft eenen
verraderlijken aanslag tegen u gesmeed en mijne jonkvrouw
bedrogen. Alle hoop is niet verloren. Bewijs uwe onschuld: het
moet u gemakkelijk zijn; jonkver Placida zal terugkomen op haar
besluit ... Nu keer ik spoedig weder naar onzen Steen. Bedank mij
niet: ik ben nu eene slavinne, maar mijne ouders waren vrije
Kerels. God geleide u, heer!"</p>
<p>Robrecht zag haar eene wijl denkend achterna. Dan keerde hij
zich om, vervorderde haastig zijnen weg, en zeide in zich zelven,
met eenen helderen glimlach op het gelaat:</p>
<p>"Ha, ha, het is te Rijssel dat men besloten heeft dit huwelijk
te beletten! Ik heb er dus geene de minste schuld aan. Mijn
geweten is onbeladen en mijn oom kan mij niets verwijten.
Tancmar, altijd die Tancmar! Hij vervolgt ons zonder verpoozing.
Die bloedvijand van ons geslacht heeft nu toch zijn doel gemist.
Hij meende mij diep te honen en doodelijk te bedroeven ... en hij
maakt mij den gelukkigste der menschen! Nu heb ik mijne vrijheid
weder. Er is niet meer op terug te komen. Geene macht op aarde
kan mij nog dwingen mij voor Placida Van Woumen te vernederen.
Dakerlia, Dakerlia zal mijne levensgezellinne zijn!"</p>
<p>En nog meer zijnen stap bespoedigende, bereikte hij welhaast
het einde der Ridderstrate.</p>
<p><!-- Page 119 -->Hij klopte aan de poort van zijnen Steen,
ging den schalk zonder spreken voorbij en liep tot in de zaal
waar zijne zuster, voor een kruisbeeld geknield, in een innig
gebed was verslonden.</p>
<p>Zijne verwarde zegekreten deden haar verbaasd opspringen, en
zij wilde hem vragen wat hem dus was overkomen; maar hij sloot
haar in zijne armen en zeide:</p>
<p>"Witta, de Hemel is ons barmhartig! Ik trouw niet met Placida;
zij zelve heeft onze belofte verbroken en mijne gift mij doen
terugnemen. Het is onherroepelijk. Ik ben vrij, Dakerlia zal met
ons wonen, zij zal mijne bruid en uwe zuster zijn, totdat de dood
ons scheide!"</p>
<p>Het jonge meisje, door deze tijding gansch buiten zich zelve
van gelukkige verrassing, hief de handen in de hoogte en riep
uit:</p>
<p>"O, dank, dank, God, Gij hebt mijn gebed verhoord!"</p>
<p>Maar Robrecht greep haar den arm en trok haar naar de deur,
terwijl hij haastig zeide:</p>
<p>"Kom, kom, zuster: Dakerlia moet het weten."</p>
<p>Het meisje weerstond hem eensklaps.</p>
<p>"Dakerlia?" morde zij, "o, neen, nog niet!"</p>
<p>"Zij is droef, zij lijdt, Witta."</p>
<p>"Ja maar, die onverwachte tijding ..."</p>
<p>"Welnu?"</p>
<p>"Die onverwachte tijding zou haar kunnen ziek maken, haar
kunnen doen sterven. Zij is zoo uiterst gevoelig."</p>
<p>"Gij verschrikt mij! inderdaad ..."</p>
<p>"Laat mij alleen tot haar gaan", zeide Witta. "Ik zal het haar
voorzichtig bekend maken. Eenige woorden zijn genoeg om haar te
behoeden voor eene plotselijke ontsteltenis. Kom gij dan
straks."</p>
<p>"Ga, ga, zuster, uw raad is wijs en goed; maar haast u toch,
ik smeek u!"</p>
<p>Het meisje begaf zich naar sher Wulfs Steen.</p>
<p>Toen zij de achterzaal binnentrad, zag zij Dakerlia met eenen
witten doek in de hand voor het venster zitten. De hopelooze had
waarschijnlijk in hare droeve eenzaamheid alweder tranen
gestort.</p>
<p>Robrechts zuster meende tot haar te loopen en hare treurnis
<!-- Page 120 -->door eene onmiddellijke veropenbaring van het
gelukkig nieuws te verdrijven; maar zij weerhield zich, naderde
tot Dakerlia, nam haar de hand en zeide:</p>
<p>"Nu, ween niet meer, vriendinne ..."</p>
<p>"Ach, ik kan mijne smart niet bedwingen; ik zal zeker ziek
worden, ik gevoel het wel!" riep jonkver Wulf.</p>
<br>

<hr style='width: 65%;'>
<br>

<div class="center"><img src='images/120.png' width='400' alt=
'"Aanvaard het uit mijne hand." '><br>
 <i>"Aanvaard het uit mijne hand."</i></div>
<hr style='width: 65%;'>
<br>

<p>"Ik kom om u iets te zeggen, Dakerlia ..."</p>
<p>"Gij hebt nooit afgunst gevoeld, Witta; de minnenijd heeft
nooit u den boezem verteerd.</p>
<p>O, behoede de barmhartige God u voor zulk akelig lijden! Het
is eene slang die om ons hart gekronkeld ligt en het vezel voor
vezel verbijt en verscheurt."</p>
<p>"Maar laat mij spreken", morde Witta, hare klacht
onderbrekende. "Ik heb eene verrassende tijding u mede te deelen.
Het schijnt dat het huwelijk mijns broeders met Placida Van
Woumen eenig beletsel ontmoet."</p>
<p><!-- Page 121 -->Dakerlia zag haar als verschrikt aan en begon
te sidderen.</p>
<p>"O, hemel, wat zegt gij?" mompelde zij schier onverstaanbaar.
"Spreek, spreek!"</p>
<p>"Gij zijt zoo ontsteld, vriendinne; ik zeg immers niet dat dit
huwelijk verbroken is?"</p>
<p>Eenen zwaren zucht slakende, riep Dakerlia klagend uit:</p>
<p>"Ach, Witta, Witta, waarom pijnigt gij mij zoo
wreedelijk?"</p>
<p>Jonkver Sneloghe verkeerde in eene lastige verlegenheid. Haar
broeder ging komen; zij moest zich haasten en de groote
ontstelbaarheid van Dakerlia maakte hare taak zoo moeilijk! Tot
een besluit gedwongen, verzamelde zij haren moed en zeide:</p>
<p>"Dakerlia, ik heb gewichtige dingen u te openbaren: maar gij
moet bedaard blijven of ik verlaat u oogenblikkelijk ... Het is
waarschijnlijk dat de huwelijksbelofte mijns broeders zal
verbroken worden."</p>
<p>"Waarschijnlijk?" herhaalde Dakerlia, met eenen hoopvollen
lach van haren zetel opstaande.</p>
<p>"Bijna zeker."</p>
<p>"Ach, mocht dit geschieden, hoe zou ik God zegenen!"</p>
<p>"Het is geschied, Dakerlia: het huwelijk is verbroken."</p>
<p>Jonkver Wulf vloog hare vriendin aan den hals en lachte en
stortte tranen, als hadde deze tijding haar van blijdschap
zinneloos gemaakt.</p>
<p>De deur werd geopend, en Robrecht trad binnen.</p>
<p>Een kreet ontsnapte Dakerlia; zij rukte zich los uit de armen
harer vriendin en meende met uitgestrekte handen Robrecht te
gemoet te loopen; maar een hevig schaamrood klom op haar
voorhoofd en zij bleef, met neergeslagen blik, te midden der
kamer staan.</p>
<p>Dezelfde ontsteltenis had den jongeling getroffen; maar hij,
het eerst de bewegingen van zijn hart bedwingende, ging tot haar,
nam haar de hand en sprak op schier plechtigen toon:</p>
<p>"Dakerlia, mijne zuster heeft u gezegd, niet waar, dat ik
verlost ben van den dwang die mij ongelukkig maakte. De wreede
beproeving, welke wij moesten onderstaan, heeft ons toegelaten in
elkanders hart te lezen. Na zulke bekentenis hoef ik u niet te
vragen, Dakerlia, of uwe ziel dezelfde wenschen voedt
<!-- Page 122 -->als de mijne. Ik kan niet meer leven zonder u te
zien, zonder uwe stem te hooren, zonder mijn heil uit uwen zoeten
blik te putten. Vrienden als te voren kunnen wij niet meer zijn.
Wij moeten iets anders voor elkander worden. Stemt gij toe?"</p>
<p>Dakerlia wilde antwoorden; maar de spraak verstikte in hare
keel en zij begon overvloedig te weenen. Deze onverwachte vraag
had haar zoodanig ontsteld, dat zij wankelend tot haren zetel
liep en met de handen voor de oogen er zich op liet nedervallen.
Maar de stilte die haar omringde riep haar tot bewustzijn
terug.</p>
<p>"Ach, Robrecht, Witta, vergeeft het mij!" kreet zij. "Er is
een geluk zoo eindeloos groot dat het ons verplettert. Komt, komt
hier bij mij, geeft mij de hand ... Laat mij ademhalen. Waarom
stort de genadige God ... dus in eens over mij ... al de
zaligheden van een gansch leven uit?... Zoo, zit zoo nevens
mij!"</p>
<p>"Bedaar toch, lieve Dakerlia", murmelde mher Sneloghe.</p>
<p>"Ach, hoe duister mijne hersens! Alles draait in mijn hoofd.
Gij hebt mij iets gevraagd, Robrecht. Zou ik wel begrepen hebben?
Is het eene begoocheling mijner zinnen?"</p>
<p>"Wilt gij mijne bruid worden?" vroeg de jonge ridder.</p>
<p>"Ik uwe bruid? Onmogelijk! Het is een droom!"</p>
<p>"Ja, ja, Dakerlia, het is de zoete droom onzer harten die zich
verwezenlijken gaat."</p>
<p>"Het zou waar zijn? Ik, Dakerlia, ik zou uwe echtgenoote
worden? Ik zou met u leven, u nimmer verlaten, uwe vreugde, uwe
smarten deelen, nevens uwe zijde staan tot aan het graf? Ach, ik
kan aan zooveel geluk niet gelooven!"</p>
<p>Robrecht nam de juweeldoos uit zijne tasch, opende ze en
reikte de jonkvrouw het kostbare halssnoer.</p>
<p>"Dakerlia", zeide hij, "gij weet tot welk einde mijne moeder
op haar sterfbed mij dit juweel heeft geschonken. Aanvaard het
uit mijne hand."</p>
<p>De dwalende maagd greep het glinsterende snoer en drukte het
aan hare lippen en op haar hart, terwijl zij hijgend uitriep:</p>
<p>"Het is waar, het is waar, ik kan niet meer twijfelen! Hoe
looft mijne ziel, o, God! Aan mij dit pand, aan mij voor
altijd!"</p>
<p>En Witta opnieuw in hare armen sluitende, begon zij te juichen
van het geluk dat hen allen wachtte, van de eeuwige vriend
<!-- Page 123 -->schap, van de onverstoorbare liefde waarin zij
te zamen zouden leven als in eenen immer wolkenloozen hemel.
Robrechts zuster en hij zelf voegden nu en dan een woord bij hare
verblindend schoone schildering der toekomst, maar zij liet hun
niet veel zeggen en kon geen oogenblik zwijgen, zoo zeer gevoelde
zij den dringenden nood tot uitstorting haars harten.</p>
<p>Robrecht stond op en zeide:</p>
<p>"Dakerlia, de zorg voor ons geluk dwingt mij u te verlaten. De
dag zal niet lang meer duren. Mijn oom moet weten wat er is
geschied; uit mijnen mond slechts mag hij vernemen aan wie ik nu
mijne beloftegift heb aangeboden. Vrees niet meer. Uw vader zal
mijn besluit toejuichen. Ik zal komen om mijnen plicht jegens hem
te vervullen. Geene menschelijke macht kan ons nog van elkander
scheiden. Blijf met mijne goede zuster.&mdash;Later zullen wij
met meer bedaardheid doch met evenveel blijdschap ons toekomend
leven overwegen."</p>
<p>Hij drukte Dakerlia teederlijk de handen en terwijl de
verrukte maagd met tranende oogen zijnen naam liefdevol
herhaalde, ging hij ter zaal uit.</p>
<p>Hij stapte met haast door de Hoogstraat en richtte zich naar
den Burg.</p>
<p>Hier vond hij zijne ooms Bertulf, den proost van St-Donaas, en
Hacket, den kastelein van Brugge, te zamen in eene kamer der
proostdij. Zij schenen tevreden en welgemoed.</p>
<p>"Ah, goeden dag, mijne lieve neef", riep Bertulf. "U zijn wij
dankbaarheid verschuldigd. Uwe opoffering heeft hare vruchten
reeds gedragen. Ik heb tijdingen van Yperen. Mher Van Woumen
heeft ons bij den graaf verdedigd en velen onzer vijanden tot
zwijgen gebracht. Uw huwelijk met de dochter van dien machtigen
ridder is een onschatbaar geluk voor ons en voor geheel
Kerlingaland!"</p>
<p>"Mijn huwelijk? Mijn huwelijk is verbroken, heer proost",
stamelde Robrecht, die wel voorzag welken pijnlijken indruk deze
tijding zou doen.</p>
<p>"Verbroken? Uw huwelijk met jonkver Placida verbroken?" kreten
zijne beide ooms.</p>
<p>"Ja, onherroepelijk verbroken; jonkver Van Woumen zelve dwong
mij tot het terugnemen mijner beloftegift."</p>
<p>"<!-- Page 124 -->Dan heeft het u aan moed of aan goeden wil
gefaald", viel Bertulf beschuldigend uit. "Ik heb het
gevreesd!"</p>
<p>"Uwe vrees was onrechtvaardig en ongegrond, oom", wedervoer
Robrecht met stille fierheid. "Ik heb mij laten vernederen en
honen met een geduld dat aan lafheid grensde, alleenlijk om in
mijn geweten de overtuiging te hebben dat ik tot het einde mijnen
plicht heb betracht, ten minste tot zooverre de menschelijke
krachten reiken. Deze overtuiging heb ik."</p>
<p>"Maar welke reden gaf dan mher Van Woumen tot zulk onverwacht
besluit?" vroeg de kastelein.</p>
<p>"Mher Rijkaard was niet tegenwoordig", antwoordde Robrecht.
"Men had het zoo geschikt dat ik mij alleen met jonkver Placida
bevond. Zij brak onze huwelijksbelofte, mij beschuldigende haar
niet te beminnen en mijn hart eene andere vrouw te hebben
geschonken."</p>
<p>"Valsche uitvindingen onzer vijanden!" morde de oude Bertulf.
"Hoe komt het dat gij dien laster niet oogenblikkelijk hebt
vernietigd?"</p>
<p>"Het was geen laster; ik kan niet liegen", antwoordde
Robrecht. "Gij vergeet, heer oom, dat ik u aangaande jonkver
Dakerlia Wulf heb gezegd ..."</p>
<p>"Maar hadt gij mij niet beloofd aan deze neiging uws harten te
verzaken?"</p>
<p>"Inderdaad, en ik heb met oprechtheid en vasten wil deze
belofte pogen te vervullen. Sedert mijn eerste bezoek bij jonkver
Placida heb ik Dakerlia niet meer gezien; en ik wilde zelfs haren
naam niet meer hooren uitspreken. Ik had besloten mij op te
offeren voor het heil van Kerlingaland en, wat het mij ook moest
kosten, ik zou de opoffering trouw volvoerd hebben. Nu dank ik
den barmhartiger God, die mij verlost heeft van een pijnlijk
leven; want, oom, men overwint zijn hart niet in
&eacute;&eacute;nen dag. Integendeel, de dwang doet het
sluimerend gevoel tot eene beheerschende drift ontvlammen,
evenals de wind de smeulende kolen tot een verterenden gloed
aanblaast. Ik bemin Dakerlia Wulf uit al de krachten mijner ziel
..."</p>
<p>"Zwijg, zwijg", onderbrak hem de oude Bertulf met spijt, "Wilt
gij dan de vijanden van Kerlingaland de zegepraal verze
<!-- Page 125 -->keren? Ach, ik heb dit ongeluk gevreesd van het
oogenblik af dat de arglistige Tancmar in de stad was
verschenen!"</p>
<p>"Nu begrijp ik", zeide de kastelein, "waarom Rambold, Tancmars
neef, zoo vol vertrouwen overal verzekerde dat Robrechts huwelijk
met jonkver Van Woumen niet zou voltrokken worden. Hij wist het
dus op voorhand!"</p>
<p>"Daarin misgrijpt zich mijn oom, de kastelein", zeide de jonge
ridder. "Het is te Rijssel dat het verbreken van onze
huwelijksbelofte werd besloten, en het is de hofraadsheer Tancmar
met de Isegrims van 's graven gevolg, die Placida's vader er toe
hebben overgehaald. Hoe het zij, ooms, nu het lot mij de vrijheid
heeft teruggeschonken, moet ik het u verklaren: ik bemin Dakerlia
Wulf, en geene andere vrouw op aarde wordt ooit mijne bruid!"</p>
<p>"Maar, maar het afbreken met jonkver Placida, met het machtige
huis der Van Woumen kan niet beslissend zijn", morde de proost,
spijtig het hoofd schuddende.</p>
<p>"Het is beslissend en onherroepelijk", bevestigde
Robrecht.</p>
<p>"Wij zullen mher Van Woumen gaan spreken", zeide de kastelein.
"Hij zal erkennen dat hij de speelbal is van arglistige vijanden
der Kerels en dat men hem heeft bedrogen."</p>
<p>"Nutteloos, nutteloos", wedervoer Robrecht. "Wat men te
Rijssel heeft besloten zal men hier niet veranderen. Daarenboven,
ik weiger volstrekt alle nieuwe poging. Er is voor den man die
zich zelven eerbiedigt een grenspaal aan het geduld en aan de
vrijwillige vernedering. Men verwijt mij in sher Rijkaards Steen
dat ik een Kerel ben. Welnu, deze Kerel buigt het hoofd niet voor
trotschaards die zijn geslacht misprijzen!"</p>
<p>"Het wordt duister in onze toekomst!" zuchtte de proost met
mismoed. "Ik had op onze verbintenis met het machtige geslacht
der Van Woumens mijne schoonste hoop gebouwd. Tancmar zegeviert
alweder over al mijne berekeningen, over al mijne moeite! Nu zal
Rijkaard Van Woumen ons zeker een onverzoenbare vijand
worden?"</p>
<p>"Toch niet, heer oom", antwoordde Robrecht. "Men heeft jonkver
Placida doen veinzen dat zij dit huwelijk door eigene beweging
verbreekt, om ons geene redenen tot vijandschap tegen
<!-- Page 126 -->mher Van Woumen te geven. Placida heeft mij
zelfs verzekerd dat haar vader u zal komen spreken om zich bij u
te verschoonen."</p>
<p>"Maar is het zoo, mijn neef, laat mij nog eene poging bij hem
beproeven."</p>
<p>"Neen, neen, oom, ik heb u gehoorzaamd en mijnen plicht
gedaan. Nu wil ik van dit huwelijk niet meer hooren en ik
bevestig het u nog eens: Dakerlia Wulf wordt mijne bruid!"</p>
<p>"Eilaas, kan het anders niet!... Wij zullen zien
nochtans."</p>
<p>"Ik heb haar reeds mijne beloftegift aangeboden."</p>
<p>"Hoe? wat zegt gij? En zij heeft ze aanvaard?"</p>
<p>Mher Sneloghe knikte bevestigend.</p>
<p>"Alles, alles mislukt ons!" klaagde de oude Bertulf. "Er
drijft een onweder boven onze hoofden te zamen. Wanneer zal het
losbarsten? Ik weet het niet. Misschien is het nog af te keeren,
ondanks wederwaardigheid en tegenspoed. Voorzichtig moeten wij
zijn en waakzaam als de zeeman die zijn schip door golven en
klippen in de haven hoopt te brengen. Daarom, Robrecht, beloof
mij dat gij uw voornemen om Dakerlia Wulf tot bruid te nemen niet
openbaar zult maken voordat ik mher Van Woumen heb
gesproken."</p>
<p>"Uwe hoop is ijdel, heer oom: ik blijf onplooibaar in mijn
besluit."</p>
<p>"Beloof mij dat gij het evenwel nog eenige dagen zult
geheimhouden."</p>
<p>"Daarin ben ik bereid mij volgens uwen wensch te
gedragen."</p>
<p>De kletterende stappen van een dravend paard hergalmden tot in
de zaal.</p>
<p>"Daar is nu onze neef Burchard!" zuchtte de proost ontevreden.
"Wat zal dien onbedwingbare woestaard ons te melden hebben?"</p>
<p>Hij had deze woorden niet geheel ge&euml;indigd, toen Burchard
binnentrad en zijne ooms en Robrecht met eenen glimlach
groette.</p>
<p>De reusachtige Kerel liet zich op eenen stoel vallen en zeide
vroolijk:</p>
<p>"Ha, ik breng goede tijding."</p>
<p>"Zoo! het is een wonder", mompelde de kastelein.</p>
<p>"<!-- Page 127 -->Ja; ik ben te Oudenburg, te Ghistel, te
Moere en in de omstreken geweest. Gij hadt moeten zien en hooren
hoe de Kerels daar om wraak riepen en naar eenen onmiddellijken
oorlog wenschten, zoohaast ik hun had gezegd dat de Isegrims zich
bereiden om hun den balfaart op te dringen. Zij zijn moedig, onze
Kerels der Ambachten; zij snakken naar het oogenblik dat het hun
toegelaten worde de burchten der Isegrims af te branden en te
verdelgen tot in den grond. Laat onze vijanden maar komen! Al
stond de graaf zelf aan hun hoofd, geen enkele zal levend
terugkeeren uit Kerlingaland!"</p>
<p>"En gij noemt dit eene goede tijding?" schertste de kastelein.
"Beter en wijzer ware het dat gij u stilhieldet. Wij hebben
moeite genoeg om den landsvrede in de Ambachten te doen
eerbiedigen. Door uwe roekeloosheid zult gij den graaf aandrijven
om den raad onzer vijanden te volgen."</p>
<p>"Zoo, zoo! Meer zou het u behagen misschien dat ik u kwame
zeggen: de Kerels hebben den moed verloren en zullen als lafaards
met het hoofd in den schoot de slavernij aanvaarden? Gij gelooft
dat alles met lijdzaamheid en geduld te winnen is? Gij zult het
zien. Laat den boog maar plooien, altijd plooien, en als het
oogenblik komt dat gij hem moet gebruiken zal hij zijne laatste
veerkracht verloren hebben. Wat mij betreft, liever breken:
anderen breken of zelf breken; maar niet laffelijk buigen, als
waren wij vreesachtige vrouwen! Ha, was ik meester!"</p>
<p>"Gij zoudt onfeilbaar ons de ongelukken op den hals halen die
wij reeds zoolang door voorzichtigheid hebben afgeweerd",
bemerkte de kastelein. "Met wijsheid kunnen wij misschien
Kerlingaland beslissend tegen de aanslagen onzer vijanden
behoeden."</p>
<p>"Ja, ja, mijne ooms, gij zijt de verduldigheid zelve", lachte
Burchard. "Blijft maar op den edelmoed der Isegrims hopen, en den
eenen of anderen dag zullen de Kerels ontwaken met de keten der
slavernij aan de beenen. Gij zult verwonderd staan, woedend
worden misschien; maar dan zal uw beschuldigend geweten u
toeroepen: te laat! te laat!"</p>
<p>"Burchard heeft gelijk!" riep Robrecht Sneloghe met eene
uitdrukking van verontwaardiging. "Wij zijn te lijdzaam; men zal
haast gaan denken dat de Kerels niets dan melk in de aderen
hebben!..."</p>
<p>"<!-- Page 128 -->Gij ook, mijn neef!" viel de proost half
spottend hem in de rede. "Hoe laat gij u toch zoo spoedig
verleiden door de grootspraak van Burchard? Het zijn al
dwaasheden die hij uitkraamt. Wij zullen wachten en voorzichtig
toezien totdat de graaf van het leger zij teruggekeerd. Zoolang
de vorst afwezig blijft, hebben wij niets te vreezen. Wij kunnen
zijne eindelijke beslissing niet vooruitzien. Zouden wij door
gewelddadigheid hem redenen geven tot wettige verbittering tegen
ons?"</p>
<p>"Welnu, ooms, blijf bij uw gevoelen", zeide Burchard. "De
toekomst zal bewijzen wie er gelijk had."</p>
<p>De hand tot Robrecht reikende, sprak hij:</p>
<p>"Ha, mher Sneloghe, laat mij toe u geluk te wenschen over uw
schitterend huwelijk met jonkver Van Woumen."</p>
<p>"Mijn huwelijk is verbroken", antwoordde de jonge ridder. "Gij
schudt het hoofd en gelooft mij niet, Burchard? Placida heeft mij
mijne beloftegift teruggegeven."</p>
<p>"Doemenis, ik heb gedacht dat het zoo zou eindigen!" kreet
Burchard met plotselijke woede. "Waar een Tancmar omtrent kan mag
een Erembald zich aan hoon of onheil verwachten. Gij zijt het
slachtoffer eener snoode kuiperij, Robrecht. Misschien wist gij
het niet; maar Ghyselbrecht Tancmar heeft insgelijks naar de hand
van jonkver Placida gestaan. Van daar komt u deze
vernedering."</p>
<p>"Inderdaad, het is op den raad van mher Tancmar dat de
huwelijksbelofte werd verbroken."</p>
<p>"Dien hatelijken Ghyselbrecht zal ik wel vinden", gromde
Burchard. "Wees zeker, hij zal sterven door mijne handen!"</p>
<p>"Bah, bah, het is altijd hetzelfde met u", schertste de
kastelein.</p>
<p>"Ik zal hem vermoorden zeg ik u!" bulderde Burchard. "De tijd
der wraak zal wel eens verschijnen. Rust zal ik toch in mijn
leven niet meer vinden voordat ik den laatste dezer booze
Tancmars het hoofd gekloofd hebbe!"</p>
<p>"Gij spreekt als een redelooze woestaard", bemerkte de proost.
"Al wat men uit uwen mond hoort is vermoorden, verdelgen,
verpletteren. Wat recht hebben wij om over onze vijanden te
klagen indien wij wreeder, boozer en gewelddadiger zijn dan
zij?</p>
<p><!-- Page 129 -->Indien gij zoo blijft voortgaan, zult gij ons
groote onheilen op den hals halen en, wat het ergste is, wij
zullen ze verdiend hebben."</p>
<p>"Gij hoeft over het verbreken mijner huwelijksbelofte geene
wraak te zoeken", zeide Robrecht. "Is Ghyselbrecht Tancmar er de
oorzaak van, ik ben hem zeer dankbaar; want hij heeft mij eenen
onschatbaren dienst bewezen en mij gelukkig gemaakt."</p>
<p>Burchard zweeg eene wijl en zeide dan eensklaps, zich met de
hand op het voorhoofd slaande:</p>
<p>"Ik ging het vergeten; maar de nieuwe snoodheid der Tancmars
doet er mij aan denken. Het is eene zaak die mij geheel
persoonlijk is en dus niemand anders aangaat; maar ik wilde er u
van spreken om u niet te laten denken dat ik ze met inzicht u heb
verzwegen."</p>
<p>"Wat zal het nu weder zijn?" mompelde de proost met
kommer.</p>
<p>"Gij weet het niet", ging Burchard voort. "Sedert het laatste
bezoek van den graaf te Brugge, is Rambold Tancmar met zijnen
vader den burcht te Straten komen bewonen. Daar stak iets achter
dat zich welhaast zou openbaren. Men moest mij honen en mij
tergen. Terwijl ik naar Rodenburg was gegaan, om mijnen vader te
bezoeken, is Rambold Tancmar met vele werklieden te Bethferkerke
verschenen en heeft begonnen den grond die mij ten onrechte wordt
betwist, met paalwerk te omsluiten. Mijne gezellen wilden zich
tegen die aanmatiging verzetten, maar zij werden mishandeld en
moesten onderdoen voor de overmacht, bovenal omdat ik hun wel
strengelijk had verboden zich tot geweldige twisten met Tancmars
lieden te laten verlokken. Gij weet dat ik een zoontje van mijn
zuster zaliger met mij te Bethferkerke heb. Een onnoozel kind van
veertien jaar, met Kerlenbloed in de aderen toch; want hij
weerstond het langste aan Tancmars lieden. Men heeft den kleinen
Eric zoo onmenschelijk geslagen, dat hij er van te bedde
ligt."</p>
<p>"Laffe wreedheid!" riep Robrecht. "Ha, gij hebt het arme kind
gewroken, niet waar?"</p>
<p>"Hemel! en wat hebt gij gedaan?" zuchtten terzelfder tijd de
proost en de kastelein.</p>
<p>"<!-- Page 130 -->Gij gelooft", antwoordde Burchard, "dat ik
ginder te Straten al degenen verpletterd heb die zich met de zaak
hadden bemoeid. Ik beken dat het gedurende een geheel uur mijn
voornemen was, maar ik heb het gelaten uit ontzag voor u, mijne
ooms."</p>
<p>"Ah, God dank!" riep de proost. "Gij deedt mij beven van
schrik."</p>
<p>"En gij hebt van alle wraak afgezien?" vroeg Robrecht Sneloghe
verwonderd.</p>
<p>"Ik heb eenvoudig Tancmars lieden verjaagd, het paalwerk
omvergeworpen, opnieuw bezit van mijn land genomen, er een
twintigtal gewapende gezellen op gesteld en Rambold Tancmar eenen
bode gestuurd om hem te zeggen dat ik voortaan mijn eigendom met
geweld zal verdedigen."</p>
<p>"Gij hebt wel gedaan", zeide Robrecht.</p>
<p>"Maar dit is eene oorlogsverklaring!" riep de kastelein.</p>
<p>"Welnu, Rambold mag het nemen zooals hij wil: ik ben
bereid."</p>
<p>Er heerschte eene wijl stilte. Wat Burchard had gezegd,
vervulde zichtbaar zijne beide ooms met vrees.</p>
<p>"Eilaas! En wat heeft Rambold Tancmar geantwoord?" vroeg
Bertulf.</p>
<p>"Niets; ik heb van hem niets meer gehoord. Gij ziet wel, heer
proost, dat er met lankmoedigheid niets is te winnen. Eene enkele
stoute daad brengt deze in schijn zoo trotsche Isegrims tot
zwijgen."</p>
<p>"Het is onnatuurlijk; daar moet eene list onder verborgen
liggen", bemerkte de kastelein.</p>
<p>"Die Tancmars zijn voor ons ongeluk geboren", morde de proost.
"Zij zoeken met eene helsche spitsvondigheid alle gelegenheden op
om ons tot ongeduld en geweld te drijven. Die gelegenheid hebben
zij nu gevonden. Gij meent dat zij ze zullen verzuimen of laten
ontsnappen? Gij verlaat uw landgoed te Bethferkerke alsof gij den
terugkeer van Rambold onmogelijk geloofdet!"</p>
<p>"Mijn eigendom is goed bewaard", zeide Burchard met fieren
glimlach. "Ik vrees Rambold Tancmar niet meer."</p>
<p>"Maar indien hij met overmacht komt? Wat is twintig man? De
ondadigheid van uwen vijand verontrust mij als de
kwaadvoorspellende stilte die een onweder voorafgaat ..."</p>
<p><!-- Page 131 -->De deur werd geopend en een huisschalk
verscheen bij den ingang der zaal met eenen zwaren korf aan de
hand.</p>
<p>"Mher Burchard", zeide hij, "er is een bode van St-Andries
gekomen met dezen korf. Hij verzocht mij hem u onmiddellijk te
behandigen. Het is een geschenk van Mher Rambold Tancmar, heeft
hij gezegd, vruchten van een nieuwen grond, waarvan het gezicht u
zal verblijden."</p>
<p>"Van Rambold Tancmar!" riepen allen verbaasd. "Wat mag het
zijn?"</p>
<p>"Wij gaan het weten", morde Burchard, naar de deur
stappende.</p>
<p>Hij bracht den korf bij de tafel en terwijl de anderen waren
opgestaan en hunne oogen op zijne handen gevestigd hielden, rukte
hij de banden en den doek van den korf.</p>
<p>"Appelen, schoone appelen, ik ken dit ooft, het is op mijnen
grond gegroeid", sprak Burchard schertsend.</p>
<p>Maar eensklaps bemerkte hij iets dat hem eenen schreeuw van
afgrijzen ontrukte en de anderen deed verbleeken en beven.</p>
<p>Onder deze eerste laag appelen vertoonde zich een afgehakte
menschenvoet, met verkrampte teenen en nog bevlekt met bloed.</p>
<p>Burchard stortte de appelen ten gronde ... nog meer afgehakte
yoeten bevatte de nootlottige korf!<a name=
'FNanchor_36_36'></a><a href=
'#Footnote_36_36'><sup>[36]</sup></a></p>
<p>Zwijgend en als versteend staarden allen op deze teekens eener
afschuwelijke wraak.</p>
<p>Onderwijl gromde Burchard onverstaanbare vermaledijdingen en,
alsof hij zich zelven wilde tergen, nam hij de loodvervige roeten
een voor een bij de teenen, hief ze uit den korf en telde:
&eacute;&eacute;n, twee, drie, vier ...</p>
<p>Al deze voeten waren naakt; maar nu haalde Burchard, van den
grond der mande, eenen kleineren voet op die nog een blauw
schoeisel droeg.</p>
<p>Een akelige noodkreet bonsde door de zaal; Burchard, de harde
de sterkmoedige Kerel, liet zich op eenen zetel vallen en begon
overvloedig te weenen.</p>
<p>"Eric! Eric! Het kind mijner zuster!" klaagde hij. "Dood,
<!-- Page 132 -->dood! En hem niet weder levend kunnen maken,
zelfs niet in stroomen bloed!"</p>
<p>"Ho, het is gruwelijk!" morde Robrecht, sidderende van
verontwaardiging en toorn. "Bij zulke heuveldaad wordt de wraak
een plicht. Geschiedde wat wil, geduld is hier lafheid!"</p>
<p>De proost en de kastelein hadden Burchards handen gegrepen en
poogden hem te stillen en te troosten.</p>
<p>"Welnu, ooms, wat denkt gij?" zuchtte Burchard met heesche
stem. "Nu is al mijn moed gestorven; maar indien mij nog kracht
overbleef, zoudt gij zeggen: geef toe, wees voorzichtig, verdraag
alles?"</p>
<p>"Neen, neen, het is te veel!" antwoordde de oude Bertulf.
"Rambold Tancmar moet zijne wreedheid boeten; maar laat u niet
aldus door uwe wettige woede tot uitzinnigheid vervoeren; in
alles moet de mensch met beradenheid te werk gaan."</p>
<p>Burchard bleef eene wijl hoorbaar hijgen. Dan sprong hij
eensklaps recht, dreef zijne ooms van zich weg en liep buiten de
zaal.</p>
<p>"Mijn paard, mijn paard!" klonk het op den neerhof met zooveel
kracht, dat de andere gebouwen van den burg er van
weergalmden.</p>
<p>De kastelein was Burchard achterna geloopen en bracht hem nu
terug in de zaal, hem smeekende zich niet zoo in het openbaar ten
schouwspel te geven. Men mocht vreezen dat, indien de misdaad
bekend werd, er een volksoploop zou geschieden en dit moest men,
als een even groot ongeluk, voorkomen.</p>
<p>Hem nogmaals met medelijden de hand nemende, poogde de proost
hem te doen begrijpen dat men, om der wraak zeker te zijn, eenige
voorzorgen moest nemen en niet dwaselijk mocht te werk gaan. Hij
zou zijnen neef helpen, hem de middelen bezorgen om de Tancmars
te straffen. Nu was het te laat voor heden: de avond begon reeds
te vallen.</p>
<p>Maar Burchard hoorde niets; hij hield, met eenen lach als een
tijgergrijns op den mond, zijnen blik naar de deur ...</p>
<p>"Nu, Burchard, blijf moedig; wees getroost", zeide hem
Robrecht Sneloghe. "Ik zal mijne mannen van Ravenschoot halen;
wij zullen te zamen naar Straten gaan. Gij zult gewroken worden
..."</p>
<p><!-- Page 133 -->Maar Burchard, als antwoordde hij zich
zelven, gromde verwardelijk:</p>
<p>"Neen, neen, gij zijt niet wreed genoeg; gij zoudt mijne wraak
wederhouden ... Alleen, alleen ... geene voorzichtigheid ...
andere mannen: Blauwvoeten met baarden! Ha, ik hoor ... daar is
mijn paard!"</p>
<p>Hij liep naar den korf, raapte den kleinen voet met blauw
schoeisel van den grond op, stak hem met koortsige haast in zijne
gordeltasch en ijlde dan, door zijne verschrikte ooms gevolgd,
naar buiten.</p>
<p>Hier sprong hij op zijn brieschend paard en drukte het de
spoor door de huid. Het dier huilde van pijn en schoot als de
pijl uit den boog over het binnenplein van den burg.</p>
<p>Burchards ooms hadden hem gevolgd tot buiten de proostdij; zij
stonden daar nu klagend en met de armen opgeheven, en riepen hem
nog bij zijnen naam; maar hij hoorde hen niet en verdween uit hun
gezicht onder de hofpoort.</p>
<h4>Voetnoten:</h4>
<a name='Footnote_36_36'></a><a href='#FNanchor_36_36'>[36]</a>
<div class='note'>
<p>KERVYN DE LETTENHOVE. Histoire de FL, t. I, pag. 369.</p>
</div>
<hr style='width: 65%;'>
<a name='VI'></a>
<h2>VI</h2>
<br>

<p>Ten zuiden en ten oosten van Brugge was het land weleer gansch
overdekt geweest met een enkel oorspronkelijk woud, slechts hier
en daar onderbroken door zandige moerassen en turfachtige
poelen.</p>
<p>Een taaie, werkzame volkstam had voor eeuwen bezit van dien
verlaten grond genomen, vele bosschen uitgeroeid en tot
vruchtbare akkers herschapen, de lage boorden der beken van alle
houtgewas gezuiverd, de staande wateren door dijken en grachten
afwatering bezorgd en zoo, door geduld en arbeid, de woestijn
gedwongen tot het voeden van talrijke bewoners.</p>
<p>De reizende koopman, die het waagde in het gunstige
jaargetijde deze <!-- Page 134 -->streken te doorloopen, keek
verwonderd op, wanner hij eensklaps, in den schoot van het bosch
zelf, of langs de grasrijke boorden der beken een ontelbaar
hoornvee of groote kudden schapen ganzen en zwijnen zag
grazen.</p>
<p>Zoo werd de grond bebouwd tot aan den voet der eeuwenheugende
wouden, overal waar het zonnelicht eene vlakte kon beschijnen.
Alles was benuttigd: de waterloopen tot het bewegen van molens,
de poelen tot het kweeken van visch, de bosschen tot het hakken
van brand- en timmerhout, ja, de moerassen zelve tot het baggeren
van derring of turf.</p>
<p>Het bedrijvige volk, dat deze wonderen had gewrocht, woonde
niet in dorpen; zijne huizen of hutten stonden eenzaam en als bij
geval gezaaid langs de beken of de boorden der bosschen. Enkele
zelfs waren verdoken in het diepste van het woud.</p>
<p>Hierom noemden de lieden van meer vlakke gewesten deze
uitroeiers der bosschen de Houtkerels<a name=
'FNanchor_37_37'></a><a href=
'#Footnote_37_37'><sup>[37]</sup></a>.</p>
<p>Weinig in aanraking komende met de poorters der steden of met
vreemdelingen, hadden de Houtkerels meer nog dan de overige
bewoners van Kerlingaland hunne voorvaderlijke gewoonten schier
onveranderd behouden. Alhoewel zij Christenen waren en des
Zondags in de naastgelegen dorp ter misse gingen, oefenden zij
nog vele gebruiken die klaarblijkend heidensch waren, en
vermengden dus, soms zonder het te weten, de plechtigheden van
den Christenen-godsdienst met de overblijfselen der vroegere
vereering van Wodan, Thor en Freya.</p>
<p>Dewijl zij niet gaarne in de dorpen of steden zich begaven en
zeer verspreid leefden, zouden zij, bij gebrek aan middelpunt,
weinig verkeer met elkanderen gehad hebben; maar daarin waren zij
voorzien.</p>
<p>Al de bewoners eener beperkte streek vormden eene gemeente
welke zij <i>Minne</i> noemden, dat is <i>vriendschap</i><a name=
'FNanchor_38_38'></a><a href=
'#Footnote_38_38'><sup>[38]</sup></a>.</p>
<p>In het midden dezer Minne, dikwijls bij eenen waterloop, stond
een <!-- Page 135 -->groot huis, bewoond door eenen bierbrouwer,
waarnevens eene zeer wijde schuur was getimmerd, die men
<i>zale</i> of <i>zele</i> heette. Hier hielden zij hunne
vergaderingen van allen aard. Men koos er, bij meerderheid van
stemmen, de Keurmans of bestierders en rechters; men
beraadslaagde er over de gemeene zaken, men bracht er zijnen
jaar- of maandpenning in den Gildenschat, men vierde er doopen,
huwelijken en uitvaarten.</p>
<p>Voor de deur, te midden van een grasplein, stond de hooge wip,
om met hand- of kruisboog naar den gaai te schieten.</p>
<p>Een weinig terzijde, tusschen eene groene haag, die eenen
halven kring vormde, kon men vier zodenbanken zien. Dit was de
plaats waar de Keurmans, volgens oud Germaansch gebruik, de
misdadigers veroordeelden of boeten uitspraken tegen degenen die
de wet van het Gilde of der Minne hadden overtreden; en dewijl
eene bank bij hen den naam van <i>scarne</i> droeg, noemden zij
dit rechtsbeluik <i>vierscarne</i> of vierschaar<a name=
'FNanchor_39_39'></a><a href=
'#Footnote_39_39'><sup>[39]</sup></a>.</p>
<p>Onder deze Houtkerels waren geene onvrije menschen; allen
waren gelijk, met dit eenige onderscheid dat men eigenaar van
eenen akker moest zijn om stemrecht in de vergaderingen te
hebben. Om deze reden zelve was de grond zeer verdeeld, en bijna
ieder weerbaar man bezat er in vollen eigendom een gedeelte
lands.</p>
<p>Tusschen Zedelghem en Aartryke stond zulke groote brouwerij,
die de naam van Krekaarzele droeg.</p>
<p>Op zekeren avond waren vele Houtkerels daar vergaderd tot het
vieren van een huwelijk. De groote schuur was er geheel opgevuld
met mannen van allerlei ouderdom, met vrouwen en kinderen. Hier
en daar hingen steenen lampen, uit welker dikke lemmers,
zwemmende te midden van drabbige olie, het roet in smookige
kronkels opklom. Langs de wanden liep een houten bank, waarboven
een schab of berd vooruitstak, om er de stoopen en drinkkannen op
te zetten.</p>
<p>Al de lieden die hier tegenwoordig waren droegen hunne beste
feestkleederen. De mannen hadden voor deze omstandigheid hunne
lange baarden zorgvuldig gewasschen, gekamd en geglimd; de
vrouwen en meisjes hadden zich vol goud en zilver gehangen.</p>
<p>De bruid herkende men aan haar wit gewaad, dat zacht en
sneeuwig <!-- Page 136 -->uitloste op al het blauw dat haar
omringde; daarenboven terwijl bij de ongehuwde meisjes het haar
tot op den rug nederviel, had de bruid, ten teeken dat zij geene
dochter meer was, het haar zeer gekort. Zij droeg eene kroon van
wit gebloemte; hare jonge gezellinnen hadden integendeel hunne
vlottende haren met eenen groenen krans van maagdenpalm<a name=
'FNanchor_40_40'></a><a href=
'#Footnote_40_40'><sup>[40]</sup></a> bevestigd.</p>
<p>Aan de eene einde der zaal, op eene tafel, zaten drie
speellieden: twee doedelpijpers<a name='FNanchor_41_41'></a><a
href='#Footnote_41_41'><sup>[41]</sup></a> en een bommelaar.</p>
<p>Een dans was ge&euml;indigd: men genoot een oogenblik rust.
Gasten en speellieden hijgden naar hunnen adem. Jonge gezellen
liepen met groote stoopen door de schuur en vulden alle kannen
met schuimend gerstebier. Maar nauwelijks had elk zijnen dorst
door eenen teug gelescht, of de doedelpijpers en de bommelaar
begonnen een aanjagend deuntje, en gaven dus het sein tot nieuw
vermaak.</p>
<p>Al de aanwezigen sprongen recht, liepen bij paren te midden
der zaal en begonnen te dansen, te wiegelen en te draaien met
zulke snelheid dat het gezicht van dit driftig gewoel eenen
koelen aanschouwer het hoofd duizelig zou gemaakt hebben. Evenwel
was er zekere orde in dezen woesten dans. Bij tusschenpoozen
hielden al de paren stil op eenen vasteren slag der maat, om
oogenblikkelijk weder met vernieuwde kracht dooreen te springen
en te zwieren ... Men lachte, men juichte, men zong; en zelfs de
kinderen huppelden dooreen aan het einde der schuur, even
vroolijk en even uitgelaten als hunne ouders ...</p>
<p>De dansers hadden tusschen al het gerucht der doedelzakken en
der bommel niet gehoord dat een dravend paard voor de deur van
het huis had stilgehouden ... maar nu klonk, eensklaps, boven het
geluid der speeltuigen en boven de galmen hunner vroolijkheid,
een machtige stem en de kwaad voorspellende roep: "Harop! Harop!"
<!-- Page 137 --> die aan elk het voorgevoel gaf van een
onverwacht gevaar.</p>
<p>De dans hield op; de mannen sprongen naar hunne zwaarden, die
zij hier en daar op de houten bank hadden neergelegd; de vrouwen
slaakten een angstgeschreeuw, de kinderen liepen te hoop in eenen
hoek; maar allen hielden het oog naar de deur, waar nu een
hoogstaltig man zich vertoonde. Bij zijne verschijning riep
elkeen met verwondering:</p>
<p>"Mher Burchard Knap!"</p>
<p>Velen gingen naar hem toe om te vernemen waarom hij zoo
onverwachts hunne hulp eischte; maar hij deed een teeken met de
hand dat hij spreken wilde, stapte dan te midden der zaal, haalde
uit zijne tasch eenen kleinen menschenvoet waaraan nog bloed
kleefde en toonde dien met eenen pijnlijken spotlach op de
lippen. Hij meende te spreken, doch de tranen borsten hem uit de
oogen.</p>
<p>Velen der omstanders waren bij het gezicht van den bebloeden
voet teruggeweken; doch de smart van Burchard, wiens
sterkmoedigheid zij kenden, deed hun voorgevoelen dat hem een
groot ongeluk moest gebeurd zijn. Meer tot hem naderende,
ondervroegen zij hem, ongeduldig en reeds in toorn
ontvlammende.</p>
<p>Burchard, door eene geweldige beweging der hand, wreef de
tranen uit zijne oogen en zeide hun op heeschen toon:</p>
<p>"Gezellen, ik ben doodelijk in het hart getroffen. Gij kent
Eric, het schoone kind dat mij somtijds hier ter jacht
vergezelde. Hoe dikwijls heeft hij de warme melk onder uw
gastvrij dak gedronken! Gij hadt hem lief om zijne geestigheid.
Ik beminde hem als mijnen zoon, niet slechts omdat hij het kind
mijner zuster zaliger was, maar bovenal omdat het Kerlenbloed zoo
zuiver door zijne aderen vloeide en er uit hem een wondersterke
man moest groeien. Eilaas, mijn arme Eric! hij is dood, dit is
zijn voet!"</p>
<p>"Dood!" riepen al de omstanders.</p>
<p>"De kleine Eric dood!" klaagden de vrouwen met opgeheven
armen.</p>
<p>"Wie? wie?" gromden de mannen.</p>
<p>"De Isegrims!" antwoordde Burchard.</p>
<!-- Page 138 -->
<p>Gedurende eene wijle tijds zag men niets dan vuisten wringen
en zwaarden opsteken, hoorde men niets dan wraakkreten en
knarsing der tanden. Maar Burchard verhief de stem en zeide:</p>
<p>"Vrienden, gij hebt meer dan eens mij uwe hulp aangeboden; die
hulp kom ik nu eischen, niet alleen van u, maar van al de
Houtkerels die tot onze Gilde van Krekaarzele behooren. Dat
degenen die last van vrouw of kinderen hebben te huis blijven;
jonge mannen zoek ik, en die zijn er genoeg. Gaat nu naar huis,
wekt onderwege de Kerels en zendt ze herwaarts. Zegt hun dat zij
hunne korenwannen medebrengen. De Isegrims, die mijnen armen Eric
vermoord hebben, wonen op eenen sterken burcht. Dit nest moeten
wij bestormen om er het wolvengebroed in te verpletten. Ladders
en boomen, tot beukrammen, zullen wij ginder gereed vinden. Haast
u; wie zich lust gevoelt keere hier weder. Wij gaan het noodvuur
opsteken en den hoorn blazen. Tot straks, gezellen!"</p>
<p>Door al de bijzijnde lieden gevolgd, stapte hij buiten de
schuur. Hier verspreidden zich de Kerels met hunne vrouwen en
kinderen door verschillige wegen. Men hoorde reeds in de bosschen
den diepen, klagenden toon van den noodhoorn hergalmen.</p>
<p>Burchard naderde tot de wip, die men had neergehaald. Drie of
vier jonge mannen waren bezig met aan de ijzeren stangen groote
vlokken kemp te hechten, die vroeger reeds in gesmolten harst
waren gedoopt geworden.</p>
<p>"Nog niet vaardig, Wijgbert?" vroeg Burchard.</p>
<p>"Het gaat zoo spoedig niet", was het antwoord. "Om het wel te
doen, moet men wat tijd gebruiken; maar wees gerust, mher Knap;
als onze Houtkerels dit noodvuur zoo hoog in de lucht zien
vlammen, zullen ze welhaast hier zijn."</p>
<p>"Luister, Wijgbert", zeide Burchard, "ik bezwijk schier van
vermoeidheid; de smart heeft mij mijne krachten benomen. Ik moet
wat rusten. Verzoek onze gezellen in de schuur te gaan; doe hun
te drinken geven naar hunnen lust, en kom mij roepen wanneer zij
in genoegzaam getal te zamen zijn."</p>
<p>Hij richtte zich naar het huis en trad in de woonkamer, waar
hij zich op eenen stoel liet nederzakken.</p>
<p>Niemand bevond zich hier dan des brouwers vrouw met drie
kinderen, die <!-- Page 139 -->bezig waren eene soort van melkpap
uit eenen aarden schotel te eten.</p>
<p>De vrouw, die reeds bij de komst van Burchard uit zijnen mond
den wreeden dood van den jongen Eric had vernomen, wilde hem nu
eenige woorden van troost toesturen, doch daar zij zag dat hij
ongaarne antwoordde, stoorde zij hem in zijne zwaarmoedigheid
niet meer.</p>
<p>Zij wendde zich tot hare kinderen, die gedaan hadden met eten
en zeide:</p>
<p>"Nu, kinderen, vergeet den Drolle niet. Gij moet gaan
slapen."</p>
<p>Een der kinderen nam eenen lepel pap en stortte dien bij
druppelen ten gronde in eenen hoek van den schoorsteen waar, op
mannenhoogte, in den muur eene kleine holte als een kapelleken
was uitgespaard. Nu stond daar een Lieve-Vrouwebeeldje, maar het
was in vroeger tijd waarschijnlijk de plaats geweest der
heidensche huisgoden, want de vrouw zeide tot de kinderen:</p>
<p>"Nu zal de Drolle u geen kwaad doen of uwen slaap storen. Bidt
nu ook uw avondgebed."</p>
<p>De kinderen maakten het teeken des kruises en prevelden zeer
godvruchtig het Vader-ons, waarna ze door hunne moeder uit de
kamer werden geleid.</p>
<p>Toen de vrouw wederkwam, scheen Burchard een weinig van zijne
vermoeidheid hersteld.</p>
<p>"Vrouw Moerinck", vroeg hij, "waar is uw man?"</p>
<p>"Hij is met den noodhoorn uitgereden, op den weg van Eeneghem
om de Kerels te wekken", antwoordde zij. "Hij moest reeds terug
zijn."</p>
<p>"En uw vader, de oude Balderic Wisman?"</p>
<p>"Ja, die loopt altijd in de bosschen, bij het minste dat er
voorvalt. Ik hoor hem hoesten, meen ik. Daar is hij."</p>
<p>Een zeer oud man, met eenen langen witten baard, trad binnen.
Hij naderde tot Burchard, zette zich op eenen stoel nevens hem,
en zeide:</p>
<p>"Men heeft beelden van heiligen of van Christen-martelaars aan
al onze wijboomen gehangen, en dus de goden onzer vaderen
verjaagd; maar ik weet nog eenen boom, eenen eik, die gespaard is
gebleven. Het is de boom van Thor, den machtigen God der wraak.
Ik he<!-- Page 140 -->b hem de wreedheid en de boosheid der
Isegrims geklaagd. Hij zal u bijstaan en u de overwinning
geven."</p>
<p>"Gij meent het, Balderik?" mompelde Burchard met eenen glim
van ongeloof.</p>
<p>"Ik ben er zeker van. Wilt gij dat ik de Runen<a name=
'FNanchor_42_42'></a><a href=
'#Footnote_42_42'><sup>[42]</sup></a> voor u werpe?"</p>
<p>Burchard haalde de schouders op; maar de grijsaard, die
ontevreden scheen over zijn twijfel, stond op en nam eenen
lijnwaden zak uit eene kas. Hij keerde terug, schudde den zak en
stortte op de tafel een zeker getal kleine houten stokjes, in
ieder derwelke een zonderling teeken was gesneden.</p>
<p>"Zie, zie", riep hij, "of het lot u niet gunstig is!"</p>
<p>Op dit oogenblik trad de brouwer binnen. Hij was een man van
ongeveer veertig jaar, tamelijk zwaarlijvig en hooggekleurd van
wangen.</p>
<p>"Zijt gij weder bezig, grootvader, met die oude
bijgeloovigheden?" schertste hij. "Kom, kom, doe uwe stokjes weg.
Zij zullen den zwakken of lafhartigen de zegepraal niet geven: de
beste Runnen zijne sterke leden en mannelijken moed ... Mher
Burchard, ik moet u melden dat er in de schuur wel vijftig of
zestig Kerels reeds vergaderd zijn. Zij gloeien allen van
wraakzucht; want zij vertellen elkander den ongelukkigen dood van
Eric, dien iedereen hier liefhad. Elstrunc en Everslag, onze
Keurmans en uwe goede vrienden, willen u volgen en zullen u te
paard vergezellen. Hoort het gerucht. Het krielt daarbinnen van
Kerels. Nu zal het wel tijd zijn om te vertrekken, meen ik."</p>
<p>Burchard stond op en begaf zich naar de schuur, die gansch
opgevuld was met mannen, meest langgebaard, waartusschen evenwel
ook jongelieden zich bevonden, wier kin nauwelijks door eenige
donzige haren was beschaduwd. Het grootste getal was voorzien van
eenen zwaren kruisboog, eenigen droegen lange handbogen. Volgens
de aanbeveling die hun was gedaan geworden hadden zij hunne
dorschwannen medegebracht, om zich daarvan als van beukelaars of
schilden bij de bestorming van eenen burcht<!-- Page 141 --> te
bedienen. Allen zonder uitzondering voerden aan de linkerzijde
een groot krom zwaard, de scherpsnijdende schermzeis.</p>
<p>Burchard blikte in het ronde, drukte eenigen zijner bijzondere
vrienden de hand, en sprak dan met luider stemme:</p>
<p>"Gezellen, men heeft u gemeld, niet waar, dat ik u den
noodkreet van <i>Harop</i> heb toegericht, opdat gij mij den dood
van den armen Eric helpt wreken. Tegen de Isegrims, der Kerlen
bloedvijanden trekken wij ten strijde. Het is Rambold, de neef
van den hofraadsheer Tancmar, die niet alleen het kind mijner
zuster heeft vermoord, maar daarbij nog een tiental vrije Kerels.
Hij woont nu op den burcht te Straten, en verwacht zich
waarschijnlijk niet aan onze komst. Hoe het zij, moet er bloed
vlieten, wij zullen het geven en hier niet terugkeeren zoolang er
een steen van het vermaledijde Isegrimsnest rechtstaat."</p>
<p>"Wij zullen het afbranden en verdelgen tot in den grond!"
kreten de Kerels, hunne wapens in de hoogte zwaaiend.</p>
<p>"Welaan, gezellen", zeide Burchard, "reizen wij in stilte;
pogen wij onze vijanden te verrassen. Onverwachts, als de
pletterende slag van Thors hamer, treffe hen onze wraak!"</p>
<p>"Wie moeten wij sparen?" vroeg een jongeling.</p>
<p>"Sparen? Hebben zij een arm, onschuldig kind gespaard?"</p>
<p>"Niemand! niemand!" kreten de gezellen.</p>
<p>"Rambold Tancmar bovenal mag ons niet ontsnappen", bevestigde
Burchard. "Indien hij eenen zoon had! Maar hij heeft geene
kinderen. Vooruit nu, gezellen! vooruit naar den burcht te
Straten. Het is bijna twee uren van hier. Wij zullen niet te
haastig gaan, om onze krachten tot den storm te sparen."</p>
<p>De Kerels traden allen buiten de schuur, hingen de korenwannen
aan lederen riemkens op hunnen rug en schikten zich in zekere
orde. Burchard en de twee Keurmans sprongen te paard,&mdash;en de
bende, wel honderd sterk, begaf zich door de duisternis op
weg.</p>
<p>Langen tijd liep de baan door dichte bosschen, en konden de
Kerels moeilijk te zamen blijven; maar eindelijk geraakten zij in
het vlakke veld op eene breede zandige straat.</p>
<p>Hier reden de twee Keurmans zonder beletsel aan Burchards
zijde, en <!-- Page 142 -->vroegen hem eenige nauwere
bijzonderheden over het gebeurde.</p>
<p>Hij gaf hun de volgende uitlegging:</p>
<p>"Mij behoort te Straten, als deelmakende van mijne moederlijke
erfenis, een boomgaard en eene paarden weide. Onze graaf, als
naar gewoonte door de Isegrims tot het vergeten van het recht der
vrije Kerels aangedreven, heeft dien grond, mijn eigendom, aan
Tancmar Van Straten in leen geschonken. Ik heb natuurlijk mij
tegen zulke berooving willen verzetten met woorden en met geweld.
Maar toen de graaf naar Frankrijk ten oorlog zou trekken, heeft
hij, zooals gij weet, eenen algemeenen landsvrede afgekondigd en
mijne ooms, de proost van St-Donaas en den kastelein van Brugge,
in het bijzonder verantwoordelijk gemaakt voor het behoud van
dien vrede. Op hun verzoek heb ik toegestemd den bedoelden grond
ongebruikt te laten totdat de graaf, bij zijne terugkomst, over
den twist kon oordeelen en zijne onrechtvaardige gift herroepen.
Maar de Tancmars, die niets zoeken dan de Kerels tot geweld aan
te hitsen, om ze dus bij den graaf gehaat te maken, hebben den
vrede niet ge&euml;erbiedigd en mij dagelijks met zooveel
boosheid getergd en vernederd, dat ik eindelijk, bij die laffe
verduldigheid, mij zelven begon te verachten. Nu laatst, na vele
andere uitdagingen, hadden zij mijnen grond met paalwerk omsloten
en mijne gezellen mishandeld. Ik heb het paalwerk omverre
geworpen en een twintigtal gewapende mannen op den grond gezet,
om hem te bewaken. Rambold Tancmar heeft eenige dagen zich
stilgehouden, alsof hij van alle verdere aanspraak op mijn
eigendom hadde afgezien. Maar hij is eensklaps met groote macht
verschenen, heeft mijne gezellen overrompeld,&mdash;en gekwetsten
en gevangenen den rechtervoet doen afhakken, om mij deze bloedige
teekens zijner wreedheid ten geschenke te zenden ... Helsche
uitvinding! Wist hij dan, de afschuwelijke moordenaar, dat ik al
mijne genegenheid, al mijne hoop op het kind mijner zuster had
verzameld? Eilaas, de lieve, zoete Eric! Hoe kan ik hem en mijne
doode gezellen wreken?"</p>
<p>"Wij zullen doen wat Rambold heeft gedaan", gromde een
Keurman. "Hun de voeten afsnijden en ze den hofraadsheer Tancmar
toezenden, al bevond de hatelijke Isegrim zich ook met den graaf
<!-- Page 143 -->."</p>
<p>"Neen, neen", zeide de andere knarsetandende, "wij zullen ze
altemaal binnen den burcht op eenen hoop leggen, ze doormengen
met stroo en hout op zulke wijze, dat ze tot pulver verteerd
worden in den brandenden gloed. De puinen van den burcht zullen
nederstortend hunne asch verstrooien of begraven, en zoo zal
zelfs geene gedachtenis van die snoode Isegrims meer
overblijven."</p>
<p>"Maar Rambold, Rambold!" morde Burchard. "Zijnen rechtervoet
moet ik hebben: zijn oom de raadsheer wacht mijn geschenk
..."</p>
<p>En dus tegen de Isegrims bulderende en elkander tot eene
bloedige wraak aanmanende, geraakten zij eindelijk in de
nabijheid van Bethferkerke.</p>
<p>Hier steeg Burchard met de Keurmans af en deed de Kerels
stilhouden. De paarden werden toevertrouwd aan gezellen, die ze
door het Frinte-bosch moesten leiden.</p>
<p>"Volgt mij nu, een voor een, en op zekeren afstand, vrienden",
zeide Burchard. "Weest zeer stil; en waar men u zou kunnen zien,
buigt u of stapt verborgen in het kreupelhout. Hier omtrent staan
hofsteden en hutten van Tancmars lieden. Indien men onze
tegenwoordigheid op deze baan bemerkte, zouden de wachten van den
burcht onmiddellijk verwittigd worden. Volgt mij voorzichtig en
langzaam."</p>
<p>Door de duisternis slopen al deze mannen achter elkander
voort, de schaduw en de diepten zoekende en met de korenwannen op
den rug over de baan slingerende als eene reuzenslang, wier
geelachtige schubben den zwakken nachtelijken schemer nog
herkaatsten.</p>
<p>Eensklaps bleven, bij het hoofd der bende, eenige gezellen
verrast staan; zij meenden eenen man tusschen het kreupelhout te
hebben bespeurd; het geritsel der bladeren bevestigde hun
vermoeden.</p>
<p>"Vliegt de Blauwvoet?" riep een der Kerels.</p>
<p>Maar dewijl hij geen antwoord bekwam, spande hij zijnen boog
en stuurde eenen pijl door de heesters. Drie of vier gezellen
volgden hem hierin na. Uit den schoot van het gebladerte ging een
smartkreet in de hoogte en men hoorde de haastige stappen van
iemand di<!-- Page 144 -->e vluchtte.</p>
<p>Burchard kwam nader en vroeg wat hen had aangedreven om te
dezer plaatse gebruik van hunne bogen te maken.</p>
<p>Bij de verklaring der Kerels schuddde hij het hoofd met spijt
en zeide:</p>
<p>"Wij zijn verraden. Het was een schildwacht of bespieder. Men
waakt op den burcht!"</p>
<p>"De man zal niet verre loopen", bemerkte degene die het
laatste schot gelost had. "Mijn pijl is hem waarschijnlijk door
de borst gegaan."</p>
<p>"Daarin bedriegt gij u", zeide een andere. "Hij zal
waarschijnlijk slechts aan den arm gekwetst zijn; ik ken dit:
zijne klacht was een smartkreet, maar geen doodsschreeuw.
Daarenboven, gij hebt hem hooren wegloopen, zooverre dat het
gerucht zijner stappen geheel en zachtjes uitstierf. Wie leert
zulke dingen aan mij, Ivo-den-wolvenjager?"</p>
<p>"Laat ons zwijgen", onderbrak Burchard. "Hoe het zij, gaan wij
met voorzichtigheid en in stilte!"</p>
<p>Hij stapte hen vooruit en bracht hen door eenen afgelegen weg
aan zijn landgoed, dat wel geen eigenlijke burcht was, doch
waarvan het voorname gebouw eveneens met eenen hoogen muur en met
eene diepe gracht was omsloten.</p>
<p>Gansch alleen begaf hij zich over de brug tot bij de poort, en
klopte daar op der Kerlen wijze, dit is te zeggen twee slagen en
dan, na eene rust, nog een derden, hard en kort.</p>
<p>"Vliegt de Blauwvoet?" vroeg eene stem van binnen.</p>
<p>"Storm op zee!" antwoordde Burchard. "Doe open, Alijn, ik ben
het."</p>
<p>De poort draaide krijschend op hare hengels en al de Kerels
traden binnen den ringmuur op den wijden neerhof.</p>
<p>Hier werden een paar toortsen ontstoken en alles tot den
aanval tegen den burcht van Straten in gereedheid gebracht.</p>
<p>Te midden van den neerhof lagen drie zeer hooge ladders nevens
eenen zwaren eiken balk, aan welks einde een ijzeren ramshoofd
met dikke banden was vastgesmeed. Een weinig verder had men vele
in olie gedoopte kempbundels en toortsen van pijnharst in eenen
hoop te zamen gelegd, en daarnevens houwelen, hamers, haken en
koo<!-- Page 145 -->rden.</p>
<p>Burchard verdeelde zijne mannen in kleine benden en schikte ze
op den neerhof in eene soort van stoet.</p>
<p>Vooraan stonden vele kruisboogschutters, gansch onbeladen en
gereed tot onmiddellijke verdediging; achter dezen de dragers der
drie groote ladders, dan de twintig man op wier schouders de
eiken balk rustte, en eindelijk degenen die de koorden, houwelen
en brandstoffen aanbrengen zouden, allen nog opgevolgd door eene
bende handboogschutters als achterhoede.</p>
<p>Zoohaast alles vaardig was, werden de toortsen uitgedoofd en
de stoet trok in de diepste stilte door de duisternis over de
brug.</p>
<p>Burchard leidde hen langs eenen verborgen weg door dicht
geboomte, beval nog meer stilte en bracht hen eindelijk tot bij
den uitersten boord van het bosch. Hier toonde hij hun den burcht
van Straten die, op een goed boogschot van daar, als een logge
steenberg met zijne torens tegen den donkeren hemel nog donkerder
uitloste.</p>
<p>"Legt uwen last ter aarde, rust een weinig en verzamelt uwe
krachten", fluisterde Burchard, terwijl hij van de eene bende
naar de andere ging.</p>
<p>Hij keerde terug tot den boord van het bosch, waar zijne
vrienden de Keurmans, met Ivo-den-wolvenjager het oog bespiedend
op den burcht hielden gericht.</p>
<p>"Men waakt ginder", murmelde een hunner. "Zie daar, boven den
muur, nevens de poort, die bewegende vlekken. Zijn het geene
menschenhoofden?"</p>
<p>"Zeker", bevestigde Ivo. "Donker is de nacht, maar staal
glinstert nog in de duisternis: het zijn stormhoeden of
zwaarden."</p>
<p>Burchard overspande een wijl zijne gezichtskracht en zeide
dan:</p>
<p>"Ja, men waakt; men weet van onze komst. De bespieder, dien
wij onderweg met eenen pijl troffen, heeft ons verraden ... Zij
zijn talrijk en pogen zich voor ons te verbergen. Het spel zal
hard zijn. Des te beter, ik zal mijne vermoorde gezellen in ruime
maat kunnen wreken. Ziehier wat wij gaan beproeven: de twee minst
zware ladders zullen wij over de gracht tot voor de ophaalbrug
leggen om de ketens te bereiken en ze te verbrijzelen. Dan zullen
wij met den stormram tegen de poort beuken en zoo den burcht bin
<!-- Page 146 -->nen dringen. Gaat nu bij onze gezellen en deelt
hun dit inzicht mede, elk voor het zijne. Zegt den ouden
Lambrecht dat hij met een tiental mannen in het bosch blijve om
de gekwetsten te verzorgen."</p>
<p>Een weinig later was alles gereed tot den aanval. Bij elken
ladderdrager stond een gezel die hem eene korenwan boven het
hoofd moest houden.</p>
<p>Daar de wannen van wederzijde dus opgeheven waren, vormden
deze beschutsels boven elk ladder een voortloopend dak, waaronder
dragers en strijders tegen pijlen en steenen, ja, zelfs tegen
werpvuur waren beveiligd.</p>
<p>Men verliet langzaam het bosch, met de hoop dat men bij eene
volledige stilte misschien de aandacht der wakers zou
ontsnappen.</p>
<p>Alles ging naar wensch, totdat de Kerels de gracht van den
burcht zouden naderen. Dan vertoonden zich eensklaps vele hoofden
boven den hoogen muur; de boogpezen klonken en de pijlen snorden
door de lucht, terwijl een schaterende spotlach binnen den burcht
hergalmde.</p>
<p>"Vooruit, vooruit de ladders!" kreet Burchard. "Schutters,
mikt daar boven de poort. Geeft dien lachers spel, totdat wij
hunne hoonende vreugd in hun bloed versmachten. Vooruit,
vooruit!"</p>
<p>Burchard aanjagend bevel was volbracht geworden. Men had de
ladders over de gracht gelegd, en was nu bezig met mokers, tangen
en hefboomen op de ketens der valbruggen te slaan en ze zoo
geweldig te wringen dat het ijzer schreeuwde en huilde als hadde
het pijn gevoeld.</p>
<p>De beide Keurmans en Burchard stonden niet verre van daar
onder twee breede wannen, waarop des vijands pijlen nu en dan als
hamerslagen nedervielen en afbotsten.</p>
<p>Reeds &eacute;&eacute;n Kerel lag dood voor de brug en men had
er drie anderen, zwaar gewond, het bosch ingedragen, toen een der
Keurmans, eene beweging terzijde doende, zich gedeeltelijk
ontblootte.</p>
<p>Een versmachte kreet ontsnapte hem; hij greep Burchard den arm
en zeide:</p>
<p>"Ondersteun mij, ik ga vallen."</p>
<p>"Wat, wat is u geschied?" vroeg zijn gezel.</p>
<p>"Ik heb mijn deel ... hier een pijl, dwars door mijne borst
... het is <!-- Page 147 -->gedaan met mij."</p>
<p>"0, God!" kreet Burchard. "Gij, Elstrunc, mijn vriend, gij
zoudt sterven? Neen, neen, heb moed, geloof het niet!"</p>
<p>"Moed?" schertste de bezwijmende Elstrunc.</p>
<p>"Moed? Ben ik hier gekomen met de vrees des doods?"</p>
<p>Burchard greep zijnen gewonden vriend om de middel, hief hem
met eene plotselijke inspanning van krachten op zijnen schouder
en liep met dien last het bosch in waar hij hem bij de andere
gekwetsten neder legde.</p>
<p>Hij knielde aan zijne zijde en meende hem te troosten; maar de
andere, ofschoon reeds op den boord van het graf, dacht slechts
aan de overwinning en aan de wraak, en deed Burchard begrijpen
dat hij tot den storm moest terugkeeren, wilde hij den aanval
niet doen mislukken.</p>
<p>Inderdaad, toen Burchard uit het bosch trad zag hij dat men
van boven de poort zijne mannen niet alleen bevocht met pijlen en
steenen, maar tevens met vlammend werpvuur, en dat de Kerels, die
de keten der ophaalbrug moesten breken, schier werkeloos onder de
opgeheven wannen zich hielden verborgen.</p>
<p>Dit gezicht vervoerde hem in razernij en ontrukte hem eenen
schreeuw die als een leeuwengebrul over den burcht heenklonk. Hij
dreef de wannen weg van boven zijn hoofd, liep vooruit over de
ladder, greep eenen grooten ijzeren hefboom uit de hand van eenen
der gezellen, stak dien met het einde door enen schakel en begon
de keten te draaien en te wringen met zulke woestheid, dat
glinsterende vonken het knarsend metaal ontsprongen.</p>
<p>Een steen viel hem op den schouder en bonsde terug, als hadde
hij eene rots getroffen; eene vlok vuur zengde hem de haren, maar
hij wrong immer voort, boog zich, kronkelde zich en spande zijne
leden, totdat de ketens braken en de ophaalbrug onder het gejuich
zijner gezellen nederplofte.</p>
<p>Een zegevierende schreeuw kondigde dit eerste voordeel aan. Nu
was de baan tot aan de poort geheel vrij en, kon men die
insgelijks verbrijzelen, dan zou niets weerstaan aan hunne woede
en aan hunne wraak.</p>
<p>Wel vijftig man, met den vreeselijken stormram op de armen,
liepen over de brug en beukten zoo geweldig tegen de poort, dat
de holle<!-- Page 148 --> klank van den slag als de donder over
bosch en velden hergalmde.</p>
<p>De eerste stoot scheen geen uitwerksel te hebben. De Kerels
verwijderden zich van de poort, namen eenen nieuwen loop en
beukten met meerdere kracht nog, maar de poort bleef onwrikbaar.
Pijlen, steenen en vuur vielen als hagel op de wannen, en troffen
nu en dan eenen Kerel, die den storm moest verlaten of door
anderen in het bosch werd gedragen.</p>
<p>Boven den muur lachte men nog spottend, maar daar moest
evenwel meer dan &eacute;&eacute;n man door de pijlen van buiten
zijn getroffen geworden, dewijl nu en dan een scherpere kreet of
een noodgehuil tusschen het tergend lachen opsteeg.</p>
<p>De Kerels, door de moeilijkheid van den aanval verwoed
geworden, herhaalden menigmaal hunnen loop en hitsten elkander
aan door een koortsig strijdgeschreeuw. Burchard zelf had zich nu
aan den stormram gesteld; en, of zijne kracht waarlijk overmatig
was, en of zijne tegenwoordigheid de kracht zijner mannen had
verdubbeld, van den eersten stoot waartoe hij had geholpen, had
de poort een rinkelend geluid gegeven, alsof zij gedeeltelijk van
hare hengsels was losgeraakt.</p>
<p>"Terug, terug!" riep Burchard. "Nog eene goede poging en zij
stort neder! Aan ons de overwinning!"</p>
<p>Toen zijne mannen met den balk op eenigen afstand van de brug
onder de opgehevene wannen veilig stonden, zeide hij hun op
blijden toon:</p>
<p>"Haalt adem, rust een oogenblik. Werken wij met vereende
kracht, het is de laatste stoot ... Maar wat drijft daarginder
langs den muur? Mannen die zich verwijderen van de poort! Zouden
zij onze wraak willen ontvluchten? Op, op, de stormram! Vooruit,
vooruit!"</p>
<p>Een oogenblik daarna sidderde de lucht onder eenen dubbelen
dondergalm, en de poort viel achterover ten gronde.</p>
<p>"Wannen weg! De zwaarden nu!" huilde Burchard, terwijl hij met
zijne gezellen als een onweerstaanbare vloed ten burcht
instroomde.</p>
<p>Slechts gedurende eenen korten tijd boden hunne verraste
vijanden eenigen tegenstand en vloden dan weg in het gebouw of in
duist<!-- Page 149 -->ere hoeken en kanten om, ware het mogelijk,
nog een uitkomen te vinden; maar de Kerels vervolgden hen,
speurden hen na en hakten alwat leven had onmeedoogend neder.</p>
<p>Burchard, die slechts een doel voor oogen had, namelijk zijne
wraak op Rambold Tancmar te koelen, deed drie of vier toortsen
ontsteken, en liep op en af de verdiepen van den burcht, alles
doorsnuffelende wat maar eene schuilplaats verschaffen kon. Ook
de andere gebouwen onderzocht hij, koortsig, spijtig en met
heesch keelgeluid grommend:</p>
<p>"Hij alleen zou mij ontsnappen! Onmogelijk. Hij is in den
burcht, de vuige moordenaar van mijnen armen Eric! Ah, ik zal hem
vinden, ik moet hem hebben!"</p>
<p>Maar wanneer hij alles had doorzocht, en de Kerels van moorden
moede en met bloed bedekt, hem omringden, stond hij daar,
grijnzend het hoofd schuddende en als ontmoedigd.</p>
<p>"Rambold ontsnapt mij!" zuchtte hij herhaalde malen.</p>
<p>"Hij is gevlucht met een groot gedeelte zijner mannen", zeide
een Kerel. "Ik heb aan den voet van den achtermuur eenen Isegrim
doodelijk getroffen. Die heeft mij, om zijn leven smeekend, mij
verklaard dat zijn meester langs eene ladder is afgedaald en over
deze ladder den anderen boord der gracht heeft bereikt."</p>
<p>"Doemenis!" kreet Burchard. "Zijn mijne gezellen gewroken, de
moord van mijnen armen Eric blijft onbetaald! Hadden wij hier dan
slechts iemand van Rambolds maagschap gevonden, iemand dien hij
bemint!..."</p>
<p>Er naderde een Kerel die, de laatste klacht van Burchard
hoorende, hem zeide:</p>
<p>"Iemand van Rambolds maagschap? Wees tevreden, mher Burchard:
daarbeneden, in den kelder, ligt het lijk zijner zuster."</p>
<p>"Het lijk zijner zuster? Ah!" kreet Burchard, eene toorts
grijpende.</p>
<p>Door de Kerels gevolgd, daalde hij eene steenen trap af en
kwam in eenen overwelfden gang waar inderdaad het lijk eener
jonkvrouw op de zijde ten gronde lag.</p>
<p>Eene wijl staarde Burchard stom en beweegloos op het doode
lichaam.</p>
<p>"Het is Rambolds zuster", morde hij. "Nu zal ook de smart, nu
zal ook <!-- Page 150 -->de rouw hem in het hart bijten. Eric is
gewroken!"</p>
<p>"Zal ik haar den voet afhakken?" vroeg een Kerel, zijn zwaard
tot slaan gereedhoudende.</p>
<p>"Neen, neen, eene vrouw ... Ik ben voldaan, het is genoeg ",
antwoordde hij. "Men drage nu de lijken te zamen in den burcht en
steke het vuur aan al de gebouwen en op honderd plaatsen te
gelijk!"</p>
<p>Hij stapte uit den burcht op den neerhof en bleef daar staan,
met de armen overeen gevouwen.</p>
<p>Schier onmiddellijk begonnen de vlammen hier en daar hunne
roode tongen te vertoonen, en het vuur liep voort en verhief zich
en kronkelde allengs om muren en torens, totdat eindelijk de
burcht, aan eenen vulkaan gelijk, den donkeren hemel verfde met
eenen bloedigen gloed<a name='FNanchor_43_43'></a><a href=
'#Footnote_43_43'><sup>[43]</sup></a>.</p>
<p>De Kerels juichten dit schouwspel toe, als hadden zij zich
vermaakt bij een feestelijk vreugdevuur, totdat het halfverteerde
dakwerk met ijselijk gekraak nederstortte en hun een laatst en
machtiger gejubel deed aanheffen.</p>
<p>"Het werk der wraak is volbracht", zeide Burchard. "Nu de
gekwetsten verzorgd, en huiswaarts gekeerd!"</p>
<p>Eenigen tijd daarna hoorde men der Kerlen zegelied in de verte
nog hergalmen, en eindelijk achter de bosschen geheel in de
nachtelijke stilte wegsterven ... Zij zongen:</p>
Doedele, bommele, romdomdom,<br>
Houd u recht en sie niet om!<br>
<br>
Gi, rudders, dwingers, maect u van cant,<br>
Hier sijn de Kerels van Vlanderlant!<br>
Gi, Isegrims, hoedt u vor den Blauvoet,<br>
Of gi selt voelen wat sine clau doet.<br>
<span style='margin-left: 1em;'>Onse vaderen waren
vri,</span><br>
<span style='margin-left: 2em;'>En vri so bliven wi,</span><br>
So lanc een hert, dat lafheid haet,<br>
In enen Keerlenboesem slaet.<br>
<br>
Doedele, bommele, romdomdom,<br>
Houd u recht en sie niet om!<br>

<h4>Voetnoten:</h4>
<a name='Footnote_37_37'></a><a href='#FNanchor_37_37'>[37]</a>
<div class='note'>
<p>Men noemt heden nog, In eenige streken van Vlaanderen, de
bewoners der bosschen <i>Boschkerels</i> of
<i>Houtkeerlen</i>.</p>
<p>Zie J. HUYTTENS, <i>messager des Sc. etc. de Gand</i>, 1860,
pp. 215 et 420.</p>
</div>
<a name='Footnote_38_38'></a><a href='#FNanchor_38_38'>[38]</a>
<div class='note'>
<p>"Le mot <i>Commune</i> (gemeente) est relativement moderne;
ceste chose s'appelait <i>minne</i> (amiti&eacute;),
<i>gilde</i>, association."</p>
<p>V. DE RODE, <i>Ann. du Com. Pl. de Pr.</i>, t. VIII, p.
96.</p>
</div>
<a name='Footnote_39_39'></a><a href='#FNanchor_39_39'>[39]</a>
<div class='note'>
<p>WARNKOENIG, <i>Hist. de Fl., traduct. de Gheldorf</i>, t. II,
pag. 123.</p>
</div>
<a name='Footnote_40_40'></a><a href='#FNanchor_40_40'>[40]</a>
<div class='note'>
<p>Vinca pervinca.</p>
</div>
<a name='Footnote_41_41'></a><a href='#FNanchor_41_41'>[41]</a>
<div class='note'>
<p>"La cornemuse (doedelzak), instrument national des Kerls."
VICTOR DE RODE, <i>Ann. du Com. Fl. de Fr.</i>, t. VIII, pag.
75.</p>
</div>
<a name='Footnote_42_42'></a><a href='#FNanchor_42_42'>[42]</a>
<div class='note'>
<p>De <i>Runen</i> waren de letterteekens van het oudste
Germaansch schrift; zij dienden later tot zoogezegde tooverij of
waarzeggerij.</p>
</div>
<a name='Footnote_43_43'></a><a href='#FNanchor_43_43'>[43]</a>
<div class='note'>
<p>Zie aangaande de verdelging van Tancmars burcht, te Straten,
door Burchard, KERVYN DE LETTENHOVE, <i>Hist. de Fl.</i>, I,
370.</p>
</div>
<hr style='width: 65%;'>
<a name='VII'></a>
<h2><!-- Page 151 -->VII</h2>
<br>

<p>Toen de gevluchte Rambold Van Straten te Atrecht kwam, en met
groot misbaar den graaf de verwoesting van zijnen burcht en den
wreeden moord zijner zuster en zijner dienaars klaagde, ontvlamde
de vorst in eenen onuitsprekelijken toorn.</p>
<p>Terwijl Rambold zijne eigene gewelddadigheden verzweeg of
verbloemde, lieten Tancmar en zijne vrienden niet na de Erembalds
en de Kerels in het algemeen van medeplichtigheid aan deze
euveldaad te beschuldigen. Zij poogden de verontwaardiging des
vorsten tot het uiterste aan te vuren en hem over te halen om
onmiddellijk met een sterk gedeelte des legers verdelgend in de
vrije Ambachten te vallen. De gelegenheid was nu gunstig, meenden
zij: niemand zou de Kerels helpen of beklagen; en, kon men ze
dwingen eens voor goed den nek onder het juk der dienstbaarheid
te buigen, dan ware het voor eeuwig met dit wreed en overmoedig
ras gedaan.</p>
<p>Graaf Karel, alhoewel hij niet gewoon was zonder lange
overweging eenig gewichtig besluit te nemen, had hun laten denken
dat hij, ditmaal ten minste, gansch hunne woede deelde en hunnen
raad zou volgen.</p>
<p>Maar nog denzelfden dag had de proost van St-Donaas eenen bode
naar Atrecht afgezonden met eenen langen brief waarin hij den
graaf het gebeurde verhaalde van zijnen eersten oorsprong af en
Rambold Tancmar beschuldigde den bloedigen twist te hebben
begonnen door het vermoorden van Burchards gezellen. De proost,
in zijnen brief, betreurde diep wat er voorgevallen was en drukte
de vaste hoop uit dat de vorst, in zijne wijsheid, uitspraak zou
doen tusschen de beide vijanden, volgens rede en recht, opdat
verder bloedvergieten mocht worden voorkomen.</p>
<p>Dit schrijven deed den vorst wankelen. Ofschoon zeer trotsch
van gemoed, wist hij zich zelven genoeg te bedwingen. Daarenboven
hield hij er aan door het Vlaamsche volk als rechtvaardig te
worden geacht. Ook kwam hij allengs tot het besluit Rambold
<!-- Page 152 -->Tancmar en Burchard Knap voor het hooger
ridderhof te dagen, en dus over dit schuldig verbreken van den
landsvrede in het openbaar een plechtig en onpartijdig vonnis te
doen vellen.</p>
<br>

<hr style='width: 65%;'>
<br>

<div class="center"><img src='images/152.png' width='400' alt=
' "Het is Rambolds zuster."'><br>
 <i>"Het is Rambolds zuster."</i></div>
<hr style='width: 65%;'>
<br>

<p>De Tancmars toonden zich bedroefd en ontevreden over dit
besluit en klaagden dat de graaf, in zijne overdrevene zucht tot
rechtvaardigheid, weigerde tusschen den schuldige en zijn
slachtoffer eenig onderscheid te maken. Het was list en veinzerij
van hunnentwege; want zij wisten dat zij, door zulke eerbiedige
tegenstreving, den vorst in zijn genomen besluit konden
bevestigen. Zij waren wel overtuigd dat een rechtbank die, als
het ridderhof, geheel uit vijanden der Erembalds en der Kerels
was samengesteld, niets anders kon doen dan Burchard
veroordeelen, hij mocht dan al zijne wraakpleging kunnen
verrechtvaardigen of niet.</p>
<p>Daarop werden naar Brugge en naar andere steden boden
<!-- Page 153 -->gezonden, dragers van 's graven bevelbrieven,
waarbij afgekondigd werd dat, vijf dagen later, het hooge
ridderhof onder het voorzitterschap des vorsten te Yperen zou
vergaderen, om Rambold Tancmar en Burchard Knap aangaande de
gepleegde moorderijen te hooren en te vonnissen.</p>
<p>De gestelde dag was nu verschenen; te twee uren namiddag zou
te Yperen, in de zaal op den Burg, de vorstelijke vierschaar
worden geopend.</p>
<p>Volgens de gewoonte van dien tijd, zouden de bloedverwanten en
bijzonderste vrienden der beschudigden dezen ter vierschaar
vergezellen, hetzij om hen desnoods voor het gerecht te
verdedigen, hetzij om, door hunne tegenwoordigheid, te betuigen
dat zij de achting veler lieden genoten of tot eene machtige
maagschap behoorden.</p>
<p>Zoo kwam het dat op dien dag, in den morgen, de Erembalds van
Brugge, ten getalle van wel dertig, omtrent Staden, op de baan
naar Yperen voorbijreden.</p>
<p>Zij hadden den nacht te Thorhout doorgebracht en waren laat
genoeg te paard gestegen om niet voor het bepaald uur te Yperen
aan te komen. Bertulf, de proost van St-Donaas, had het dus
goedgevonden om reden dat hij het oploopend gemoed van Burchard
vreesde, en zooveel mogelijk hem de aanraking met zijne vijanden,
de Tancmars, wilde doen vermijden.</p>
<p>Wel is waar dat, door de dagvaarding voor 's vorsten
rechtbank, er tusschen de belanghebbenden en hunne vrienden een
plechtige vrede was gebannen, dien men op de doodstraf moest
eerbiedigen; maar Burchard had reeds zoovele blijken van
ontembaarheid en van blinde gramschap gegeven, dat de oude
Bertulf alle vertrouwen in zijnen woesten neef had verloren.</p>
<p>Alhoewel de proost in den grond zijns harten bekende dat
Rambold Tancmar de eerste oorzaak der betreurlijke moorderijen
was geweest en Burchard eene wettige wraak had uitgeoefend,
beschuldigde hij niettemin zijnen neef van onvoorzichtigheid en
wreedheid. Zulks was insgelijks het gevoelen van Hacket, den
kastelein, en van vele andere leden van hunne maagschap.</p>
<p>Waarschijnlijk hadden zij gedurende hunne reis deze meening
herhaalde malen uitgedrukt; want nu waren zij sedert een uur
<!-- Page 154 -->opnieuw daarover in een hevig gesprek met
Burchard, wier onverduldigheid zooverre ging, dat hij den proost
en al wie zijne zienswijze deelde van lafheid durfde
beschuldigen.</p>
<p>Door eene strenge vermaning zijner ooms gekwetst, hield
Burchard zijn paard terug en betuigde in toornige woorden het
inzicht voortaan op eenigen afstand achteruit te blijven om zulke
bewijzen van kleinhartigheid niet meer te moeten hooren.</p>
<p>Nauwelijks was hij eenige oogenblikken alleen, of een ander
ridder vertraagde insgelijks den stap van zijn paard totdat hij
zich terzijde van Burchard bevond. Dan zeide hij met eene stem
die versomberd scheen door een diep gevoel van
verontwaardiging:</p>
<p>"Het is om rood te worden van schaamte, bij elk woord dat ze
ginder spreken! Ha, mher Burchard, de Erembalds, behalve gij en
een paar anderen misschien, zijn geene Kerels meer!"</p>
<p>"Gij hebt wel gelijk, mher Disdir Vos", antwoordde Burchard.
"Het leven in de stad, het genot van hooge ambachten heeft hen
bedorven. Zij stellen de Romaansche voorzichtigheid boven de
Germaansche koenheid."</p>
<p>"Gave God dat zij u geleken, Burchard, dan zouden de Isegrims
het niet durven bestaan de Kerels te hoonen of te bedreigen. Ik
heb hier niet veel te zeggen, dewijl ik geen Erembald ben en
slechts naar Yperen ga uit achting, ja, uit bewondering voor u;
maar gij hebt gehoord hoe ik evenwel uw recht tegen den proost
verdedigde?"</p>
<p>"Ja, en ik ben er u dankbaar voor, het heeft mij verheugd
omtrent mij toch eenen Kerel te vinden die zich nog den
mannelijken trots der vaderen in het harte voelt."</p>
<p>Disdir Vos scheen eene wijl te overwegen.</p>
<p>"Het is pijnlijk zulk iets te moeten denken, Burchard", zeide
hij, "maar het zou mij niet verwonderen indien sommige Erembalds
u op het oogenblik van gevaar verzaakten en verlieten, om zich
aan de zijde uwer vijanden te schikken."</p>
<p>"Neen, neen, dit toch niet!" kreet Burchard, "uwe vrees is
overdreven."</p>
<p>"Gij meent het?" wedervoer Disdir Vos, die ongetwijfeld met
verborgen inzicht den gramstorigen Kerel tegen zijne magen
aanhitste. "Bemerkt gij dan niet dat er reeds zekeren uwer naaste
bloedverwanten van nu af u verlaten?"</p>
<p>"<!-- Page 155 -->Wie zou dit zijn?" vroeg Burchard
verwonderd.</p>
<p>"Waarom is mher Sneloghe niet in uw gezelschap?"</p>
<p>"De proost heeft mij gezegd dat hij gisteren te Brugge moest
blijven om eene gewichtige zaak af te doen; maar dat hij heden
evenwel intijds te Yperen zal aankomen."</p>
<p>Disdir Vos schudde het hoofd met eenen scherpen spotlach op de
lippen.</p>
<p>"Sa, Disdir", morde Burchard, "ik meende dat gij een vriend
van Robrecht waart, en gij beticht hem van ontrouw en lafheid!
Wat doet u denken dat hij niet zal komen?"</p>
<p>"God gave dat ik mij bedroge! Maar ziet gij niet, Burchard,
hoe Robrecht alle moeite aanwendt om door prachtige kleeding,
door overdrevene heuschheid en door verfijnde spreekwijze zelfs
aan de leenheeren te gelijken? Hij snakt om tusschen de Isegrims
als een hunner te worden aanvaard. Zal een echte Kerel kruipen en
vleien, zooals hij gedaan heeft, om de hand eener edele jonkvrouw
te bekomen?"</p>
<p>"Bij Loki!<a name='FNanchor_44_44'></a><a href=
'#Footnote_44_44'><sup>[44]</sup></a> gij zijt zinneloos, Disdir,
en weet niet wat ge zegt!" viel Burchard met ongeduld uit.
"Robrecht zou de Isegrims vleien en voor hen kruipen? Wat domheid
toch! Ja, hij luistert te veel naar zijn oom; maar, wees zeker,
het Kerlenhart klopt hem op de goede plaats. Waren al de
Erembalds hem gelijk, er kwame spoedig een einde aan den overmoed
onzer vijanden. Het is mher Sneloghe niet die de hand van jonkver
Placida heeft gevraagd; het is zijn oom de proost. Zijne
huwelijksbelofte met Placida is verbroken. Hij gaat trouwen met
Dakerlia Wulf. Gij moet het weten."</p>
<p>"Eilaas, ja, ik weet het tot mijn ongeluk!" zuchtte Disdir.
"Snode spot! Robrecht had de wreedheid zelf mij zijn huwelijk met
Dakerlia aan te kondigen, ofschoon hij wist dat zulke tijding als
een moordpriem mij door het hart moest gaan."</p>
<p>"Versta ik wel? Gij insgelijks bemindet jonkver Wulf?"</p>
<p>"Ach, meer dan mijn leven!"</p>
<p>"Dan beklaag ik u, mijn arme Disdir. Het bij eene vrouw op
mher Sneloghe te winnen, dit hebt gij wel zeker nooit
gehoopt?"</p>
<p>"<!-- Page 156 -->Doemenis, doemenis! Robrecht heeft mij snood
bedrogen", klaagde Disdir Vos met versmachte woede. "Ik maak u
rechter tusschen ons beiden, Burchard. Oordeel of ik niet het
slachtoffer eener hatelijke kuiperij mij mag noemen. Het is reeds
lang dat ik jonkver Wulf bemin. Zeker, zij hadde mijne hulde
aanvaard indien Robrecht mij dit geluk niet had benijd. In alle
geval, hij heeft, toen er spraak was van zijn huwelijk met
Placida, mij verklaard dat hij beslissend van Dakerlia's hand
afzag."</p>
<p>"Ik geloof het wel", bemerkte Burchard. "Men trouwt niet met
twee vrouwen te gelijk."</p>
<p>"Neen, zoo eenvoudig was zijne verklaring niet. Hij beloofde
mij zelf ten mijnen gunste bij Dakerlia te pleiten. Nu breekt
hij, als een valschaard, zijne plechtige belofte en vernietigt
mijne levenshoop voor altijd. Ho, beken het, Burchard, het is een
wraakroepend verraad."</p>
<p>"De minnenijd berooft den mensch van zijn verstand, ik zie
het", schertste Burchard. "Wel, wel, mijn arme Disdir, het zijn
dwaasheden die gij uitkraamt, dunkt mij. Dakerlia Wulf is geen
kind meer, en ik ken haar genoeg om te weten dat zij, minder nog
dan een man misschien, in de beschikking over haar hart zich zou
laten dwingen. Bemint zij u? Dit is de vraag ... Gij antwoordt
niet? Zij bemint dus Robrecht. Gij moet hare beslissing
eerbiedigen."</p>
<p>"Robrecht is een veinsaard; hij heeft mij laffelijk bedrogen;
ik zal mij wreken!" riep Disdir, knarsetandend van spijt en
woede.</p>
<p>"Gij zult u wreken? op Robrecht?" herhaalde Burchard
glimlachende. "Het is uwe zaak, maar uit vriendschap tot u kan ik
niet nalaten u van twee dingen te verwittigen. Ten eerste,
Robrecht is sterker dan gij en wordt geroemd om zijne
bedrevenheid in het behandelen der wapenen. Hij zal geenen hoon
verdragen. Ten tweede, hij wordt zoo algemeen geacht en bemind
dat, indien het u gelukte hem in eenen kamp te treffen, twintig
anderen u opvolgend zouden uitdagen. Ik zelf zou naar uw bloed
moeten staan. Gij begrijpt, het is alsof gij reeds dood waart
..."</p>
<p>"En toch zal ik mij wreken!" gromde Disdir Vos.</p>
<p>"Kom, kom, gij droomt. Uwe spijt zal bedaren. Wat onzin Gij
zoudt u wreken over een ongelijk dat niemand u aandoet.
<!-- Page 157 -->Overweeg toch: wie ter wereld die eene vrouw
bemint en zich door haar bemint weet zal deze vrouw verzaken uit
toegevendheid voor eenen anderen man? Zoudt gij het doen? Waarom
verlangt gij het dan van mher Sneloghe?"</p>
<p>Eene stem riep nu van de andere zijde der baan Burchard eenen
goeden dag toe.</p>
<p>"Doemenis, daar is hij!" zuchtte Disdir Vos bevend van angst
of van toorn.</p>
<p>Inderdaad, Robrecht en Dakerlia's vader reden hen voorbij, om
den proost en den kastelein, die vooruit waren, hunne
groetenissen te brengen. Na eene lange wijl de oogen met nijdigen
blik op Robrecht te hebben gehouden, zeide Disdir tot
Burchard:</p>
<p>"Gij ziet wel hoe hij u ontwijkt. Nauwelijks gunt hij u eenen
korten groet, en vervordert zijnen weg, schier zonder u te
bezien."</p>
<p>"Neen, neen", antwoordde Burchard, "ik ken Robrecht beter ...
Daar keert hij reeds zijn paard om tot ons te komen."</p>
<p>Mher Sneloghe naderde inderdaad tot Burchard, drukte hem de
hand en wisselde eenige woorden met hem over het geding dat ging
geopend worden. Hij drukte de vaste hoop uit dat Rambold Tancmar
zou veroordeeld worden; want, volgens zijn gevoelen, had Burchard
niets gedaan dan eene wettige wraak uitgeoefend. Wel was deze
wraak bloedig geweest, maar wreeder toch niet dan de
onmenschelijke moord door Rambold op den kleinen Eric en op de
Kerels van Bethferkerke gepleegd.</p>
<p>Burchard zeide, spottende, dat hij naar Yperen ging om zijne
ooms deze bevrediging te geven; maar dat hij het deed met de
vaste overtuiging dat de ridders hem zouden veroordeelen. Welke
rechtvaardigheid mocht een Kerel toch verwachten in eene
vierschaar die slechts samengesteld was uit de heetste Isegrims,
en voorgezeten door Karel van Denemarken, den huichelenden en
valschen vijand der Kerels en der Erembalds?</p>
<p>Disdir Vos scheen in gedachten verslonden en bemoeide zich met
de samenspraak niet.</p>
<p>Eene nauwe brug over eenen waterloop dwong hen welhaast hunne
paarden het eene achter het andere vooruit te laten stappen Deze
omstandigheid waarnemende, zeide Robrecht tot Disdir: "
<!-- Page 158 -->Ik wenschte wel een ogenblik alleen met u te
kunnen spreken, mher Vos. Verleen mij een kort onderhoud, ik bid
u."</p>
<p>"Onmiddellijk, als gij wilt", was het antwoord.</p>
<p>Nu kwam Burchard hen weder terzijde. Robrecht verzocht hem om
verschooning, zeggende dat hij met Disdir eene wijl achteruit zou
blijven, om met hem over iets bijzonders te kouten.</p>
<p>"Ik weet wel wat gij samen te verhandelen hebt", zeide
Burchard glimlachend. "Liefdezaken, uw huwelijk met Dakerlia,
niet waar?"</p>
<p>"Hoe? Heeft mher Disdir u daarvan gesproken?"</p>
<p>"Ja, het schijnt dat hij wel gaarne in uwe plaats zou
zijn."</p>
<p>"Is het zoo, dan behoef ik hem niet alleen te spreken, en gij
moogt het wel hooren, Burchard, wat ik hem te zeggen heb. Het zal
kort zijn."</p>
<p>Hij wendde zich tot Disdir en zeide hem op kalmen, doch
nadrukvollen toon: "Mher Vos, ik heb u plechtiglijk mijn
aanstaande huwelijk met jonkver Wulf aangekondigd. Na onze
woordenwisseling over deze zaak hebt gij, in schijn ten minste,
als vriend afscheid van mij genomen. Waarom veinst gij nu te
vergeten wat ik u heb gezegd?"</p>
<p>"Is het om dus hoonend mij te ondervragen dat gij mij alleen
moest onderhouden?" gromde Disdir. "Ik ben onbedreven in het
oplossen van raadsels."</p>
<p>"Welnu, ja, laat ons klaar zijn. Mher Vos, zoolang gij niet
wist dat er tusschen jonkver Wulf en mij eene huwelijksbelofte
bestaat kondet gij u vrij achten tot het aanwenden van pogingen
om, ware het mogelijk, u door Dakerlia te doen beminnen. Nu is u
daartoe het recht benomen. Dakerlia heeft mij geklaagd dat gij
haar vervolgt, dat gij haar afspiedt als zij ter kerke gaat of er
van terugkeert, en dat gij, ondanks hare herhaalde afwijzing,
haar lastig valt met de betuigingen uwer liefde. Mij is het nu
een plicht geworden mijne bruid te doen eerbiedigen. Ik hoop,
mher Vos, dat deze weinige worden voldoende zullen zijn om u
insgelijks uwen plicht jegens Dakerlia en jegens mij te doen
begrijpen."</p>
<p>"Wat wilt gij zeggen?" vroeg Disdir.</p>
<p>"Dat gij jonkver Dakerlia voortaan met vrede zult laten."</p>
<p>"<!-- Page 159 -->Ik heb van niemand bevelen te
ontvangen."</p>
<p>"Aldus, gij zijt voornemens voort te gaan met mijne bruid te
hoonen?"</p>
<p>"Ik zal doen wat mij goeddunkt."</p>
<p>"Het zij dan zoo, vermits gij het verlangt", zeide Robrecht.
"Mij spijt het zeer eenen vriend dus toe te spreken, maar gij
dwingt er mij toe. Wordt er bloed tusschen ons gestort, het valle
dan op u, mher Disdir. Daar, aanvaard dit pand!"</p>
<p>En dit zeggende, bood Robrecht zijnen handschoen aan Disdir
Vos. Deze verbleekte en aanschouwde zijnen uitdager met scherpen
blik.</p>
<p>"Gij aarzelt?" kreet Robrecht verbaasd.</p>
<p>Maar Burchard, die de weigering van Disdir gansch goedkeurde
en hem daarom uit de pijnlijke verlegenheid wilde redden, greep
den handschoen.</p>
<p>"Hier is een misverstand; gij zult niet strijden!" riep
hij.</p>
<p>"Maar weigert Disdir den aangeboden kamp? Ik moet het
weten!"</p>
<p>"Bloed tusschen vrienden!" zuchtte mher Vos met eenen
geveinsden afkeer. "Voor een ongeluk waaraan het lot alleen
schuld heeft ..."</p>
<p>"Kom, Robrecht, wees redelijk", viel Burchard in. "Dat Disdir
droef en spijtig is, zult gij hem daarom gaan haten? Indien
Dakerlia u verstiet, zoudt gij niet treuren?"</p>
<p>"Zeker, zeker", antwoordde Robrecht getroffen. "Dat Disdir
belove mijne bruid te eerbiedigen, en ik wil alles vergeten."</p>
<p>"Ik zal ze eerbiedigen", stamelde Disdir. "Deze verzekering
hadde ik u gewillig gegeven, hadde gij niet, op eenen kwetsenden
toon van bevel, mij ze hadt willen afdwingen. Ik ben ridder, ik
ben ongelukkig, gij behandelt mij zonder achting, zonder
medelijden. Waart gij in mijne plaats en ik in de uwe, wees
zeker, ik zou beter dan gij toonen dat ik gevoelig ben aan de
wettige smart van eenen vriend."</p>
<p>Deze woorden, oprecht of geveinsd, hadden Disdir een pijnlijk
geweld op zich zelven gekost. Tranen glinsterden in zijne oogen;
hij scheen vernederd en beschaamd.</p>
<p>Mher Sneloghe, door deze teekens van diepe droefheid
getroffen, reikte hem de hand en zeide met minzaamheid in de
stem:</p>
<p>"<!-- Page 160 -->Nu, Disdir, het is een misverstaan,
inderdaad. Laat ons vrienden blijven. Geloof mij, had jonkver
Wulf u hare genegenheid geschonken, ik hadde hare beslissing
ge&euml;erbiedigd. Evenals gij zou ik daarover getreurd hebben;
maar daarom toch zou ik u niet vijandig geworden zijn."</p>
<p>Zij drukten elkaar de hand. In Disdirs oogen fonkelde nog de
nijd, en zijne lippen waren scherp gesloten; maar Robrecht en
Burchard meenden te mogen denken dat deze zure uitdrukking
slechts het gevolg was van het geweld dat hij op zijn hart deed,
om zoo beslissend eene lange hoop te verzaken. Zij mistrouwden
zijne oprechtheid niet en prezen hem integendeel om zijn moedig
besluit.</p>
<p>Robrecht verschoonde zich bij Burchard omdat hij niet langer
zoo van de anderen afgescheiden met hen kon blijven, aangezien
hij beleefdheidshalve zijne ooms en zijnen schoonvader gezelschap
moest houden. Hij dreef daarom zijn paard vooruit en begaf zich
naar het hoofd van den stoet.</p>
<p>Eenigen tijd daarna bereikten de Erembalds de stad Yperen.</p>
<p>Zij reden de Thorhoutsche poort binnen en namen hunnen intrek
in de groote afspanning de Gouden Liebaart, om eene wijl te
rusten en hunne kleederen van stof te zuiveren.</p>
<p>De stad Yperen, door zich zelve reeds volkrijk, had nog
gansche benden bezoekers van Veurne, Dixmude, Roesbrugge,
Steenvoorde Poperinghe en andere naastgelegene Ambachten
ontvangen. Daarenboven, de gansche hofhouding des graven,
benevens een honderdtal ridders met hunne talrijke wapenknechten,
waren er dien morgen aangekomen, zoodat het in de straten krielde
van allerlei lieden, en de stad een voorkomen aanbood alsof een
leger er zich, te midden eener kermis, tot den oorlog
bereidde.</p>
<p>Naarmate het uur van het vorstelijk geding naderde, drong de
menigte meer en meer te zamen op het voorplein van den burg, om
van de eene zijde de Tancmars, en van de andere de Erembalds te
zien voorbijgaan. Hoezeer ook sommige Kerels of poorters lust
hadden om een der beide geslachten toe te juichen of uit te
jouwen, en dus hunnen haat of hunne genegenheid te betuigen, zij
durfden het niet doen, omdat zulks door den gebannen vrede was
verboden, en de wapenlieden met uitgetogen zwaard genoeg
<!-- Page 161 -->in machte daar stonden om de wet en des vorsten
wil te doen eerbiedigen.</p>
<p>Nauwelijks was het bepaalde uur verschenen of de trompers
gingen rond en daagden bij name Rambold Tancmar en Burchard Knap
voor het hooger ridderhof.</p>
<p>De geroepenen, door hunne bijzonderste bloedverwanten gevolgd,
traden in de groote zaal van den burg. Hun werden, elk langs eene
zijde, banken aangewezen, ten dien einde te midden der zaal
gesteld.</p>
<p>De graaf zat op eene verhevenheid, onder eene soort van troon
en achter eene breede tafel, waar rondom de leden van het hof, de
maarschalk en de schrijvers plaats genomen hadden.</p>
<p>Al de leden van het hof waren vijanden der Erembalds, ten
minste zij stonden bekend als Isegrims, dit is te zeggen als
zulke lieden die den leenheeren alle macht en alle recht wilden
toegekend zien, ten koste van het recht en van de vrijheid der
poorters en der Kerels.</p>
<p>Eenen enkelen ridder, den kastelein of burggraaf van Yperen,
die nevens den vorst zat, meende Burchard als eenen vriend en
verdediger te mogen beschouwen. Het was Willem van Loo,
afstammeling der graven van Vlaanderen, en die slechts na eenen
ongelukkigen oorlog zich gedwongen had gezien de kroon aan Karel
van Denemarken af te staan. Hij alleen had Burchard met een
teeken des hoofds en eenen minzamen glimlach gegroet. Zijne
tegenwoordigheid tusschen de rechters verheugde de Erembalds,
ofschoon de proost Bertulf wel wist dat Willem van Loo eenen
geheimen wrok tegen hem had, omdat hij, in den oorlog voor de
kroon, zich ten voordeele van Karel van Denemarken had
verklaard.</p>
<p>Nog werden de trompen aangeheven en eenige afkondigingen
gedaan, waarna de maarschalk, woordvoerder des vorsten, Rambold
Tancmar als aanklager opriep en hem vroeg waarover hij recht
eischte.</p>
<p>Rambold verhaalde met berekende bedaardheid en geveinsde
droefheid wat er te Straten was geschied. De graaf had uit
grootmoedigheid zijnen raadsheer Tancmar eenige gronden, die de
kroon toebehoorden, ter leen geschonken. Burchard Knap had
<!-- Page 162 -->beweerd dat de graaf geen recht had om over deze
gronden te beschikken en had er zijne lieden op gesteld, om
Tancmar den eigendom er van met geweld van wapenen te betwisten.
Rambold, die door zijnen oom belast was geworden, gedurende zijne
tegenwoordigheid in het leger zijne goederen te Straten te
bewaren en te verdedigen, had zich verplicht gezien geweld tegen
geweld te stellen en Burchards lieden van den bedoelden grond te
verjagen. Wat Burchard dan had gedaan: hoe hij Tancmars lieden
had neergehakt, hoe hij eene edelgeborene maagd, eene onschuldige
jonkvrouw had vermoord, hoe hij al de lijken zijner slachtoffers
en den burcht zei ven had verbrand, dit wist iedereen. De droeve
mare zijner gruwelijke gewelddaden had geheel Vlaanderen met
verontwaardiging vervuld; en uit alle burchten, uit elk
ridderlijk hart steeg eene stem op tot den troon om recht en om
wraak. Op den ijselijken dood zijner arme zuster wilde hij nu
niet aandringen, om den vorst niet pijnlijk te ontroeren en zelf
niet in rouwtranen te smelten. Hij putte sterkte en troost in de
overtuiging dat de graaf recht zou doen met al de strengheid die
zulke voorbeeldelooze wreedheid eischte.</p>
<p>Burchard, die met diepe aandacht de rede van zijnen vijand had
afgeluisterd, en bij elk woord had gevoeld hoe deze, door het
verzwijgen of verdraaien der omstandigheden, al de schuld hem op
den hals poogde te schuiven, wrong zijne vuisten, trappelde met
de voeten en morde hoorbaar vermaledijdingen tegen zijnen
aanklager.</p>
<p>Bertulf en Hacket, zijne ooms, spanden alle moeite in om hem
tot bedaren te brengen; doch de stem van Rambold, die hij zoolang
had moeten hooren, was alleen toereikend geweest om zijn geduld
te vernietigen en hem in woede te doen ontvlammen.</p>
<p>Nu werd hij zelf opgeroepen en de maarschalk vroeg wat hij
tegen Rambolds aantijgingen in te brengen had.</p>
<p>Burchard trad met fierheid en zichtbaar toornig voor het
hof.</p>
<p>"Wat die listige mensch u zegt is valsch, geheel valsch!" riep
nij met kracht. "De grond was mijn eigendom; ik heb hem
ge&euml;rfd van mijne moeder zaliger. Men heeft u bedrogen, heer
graaf. Haddet gij geweten dat de weide en de boomgaard te Straten
u niet toebehoorde, gij zoudt deze goederen zeker niet
weggeschonken hebben, want ook de vorst moet elks recht
eerbiedigen...."</p>
<p><!-- Page 163 -->Een afkeurend gemor, dat onder de Tancmars en
zelfs onder eenige leden der rechtbank opsteeg, onderbrak zijne
rede.</p>
<p>Hij, daarover gekwetst, hief het hoofd met trotschheid op,
stuurde fonkelende blikken tot de bank zijner vijanden, en riep
uit:</p>
<p>"Vleiers en valschaards zijn zij die alle mannelijke
openhartigheid terzijde stellen en hier durven beweren dat de
vorst het recht bezit om onrechtvaardig te zijn, daar de God des
hemels zelf dit recht niet heeft!"</p>
<p>Deze vermetele worden ontrukten al den ridders eenen kreet van
verontwaardiging; het gelaat des graven was versomberd door eene
uitdrukking van beklemden toorn.</p>
<p>Bertulf, de proost van St-Donaas, die het gevaar merkte, stond
op en naderde tot zijnen neef, met wien hij in stilte eenige
haastige en driftige woorden wisselde. Burchard keerde onwillig
naar zijne plaats op de bank terug. De oude Bertulf wendde zich
met eene diepe buiging tot het hof en zeide:</p>
<p>"Genadige heer graaf, en gij, heeren rechters, de beschuldigde
gevoelt wel dat hij, ondanks zijnen eerbied voor het hof, door
ontsteltenis in gevaar zou komen van dingen te zeggen welke hem
niet zoo in het gemoed liggen. Hij heeft mij, zijnen oom,
aangesteld als zijnen woordvoerder, en in deze hoedanigheid zal
ik spreken, indien de vorst en de heeren rechters gelieven mij
aan te hooren."</p>
<p>Er werd over deze vraag eene wijl in stilte beraadslaagd. Vele
rechters getuigden door ontkennend schudden des hoof dat, dat zij
van gedachte waren den woordvoerder van Burchard niet te
aanvaarden en deze te dwingen zijne eigene verdediging voor te
dragen. Dit was inderdaad een onfeilbaar middel, niet alleen om
hem te doen veroordeelen, maar tevens om den graaf tot eene
strenge en onmiddellijke straf pleging aan te drijven. Maar
Willem, de burggraaf van Yperen, deed den vorst begrijpen dat men
den beschuldigde de gewone middelen tot verdediging niet mocht
ontzeggen.</p>
<p>Men besliste dus dat men de vraag van den proost van St-Donaas
zou inwilligen.</p>
<p>De maarschalk stond op en riep:</p>
<p>"<!-- Page 164 -->Onze genadige heer graaf en het hof stemmen
er in toe den woordvoerder van Burchard Knap te hooren. Dat hij
spreke!"</p>
<p>"Heeren", begon Bertulf op zeer kalmen toon, "om te kunnen
oordeelen wie hier de ware plichtige is, hoeft men niet te
onderzoeken wien de boomgaard en de weide te Straten
toebehoorden. Het is genoeg te weten dat de heer graaf bevolen
had dat men, tot zijnen terugkeer van den oorlog, desaangaande
alles zou laten in den toestand waarin het bij zijn vertrek zich
bevond. Wie heeft allereerst dit hoog bevel overtreden? Is het
niet Rambold Tancmar die nog onlangs dien grond met paalwerk deed
omsluiten? Heeft mijn neef iets gepleegd dat buiten zijn recht
was, toen hij de palen uitwierp en den grond in den staat
herstelde waarin onze genadige heer graaf had bevolen hem te
laten?"</p>
<p>"Hij heeft er gewapende lieden op gezet en mijnen neef eene
oorlogsverklaring toegezonden", onderbrak de raadsheer
Tancmar.</p>
<p>"Maar had mher Rambold niet reeds gewapenderhand de gezellen
van mijnen neef mishandeld en verjaagd?" wedervoer Bertulf. "Dan,
tot dit oogenblik was er nog niets geschied, dat de gewelddaden,
die wij allen in het diepste van ons hart betreuren, kon
veroorzaken. Maar Rambold, den landsvrede op eene bloedige wijze
willende breken, is met macht van wapenen op de gezellen van
mijnen neef gevallen, heeft er een gedeelte van vermoord, en
dooden en gevangenen den rechtervoet afgehakt. Deze voeten heeft
hij in eenen korf gelegd en ze, in de proostdij te Brugge, mijnen
neef Burchard als een geschenk toegestuurd, den bode de
gruwelijke woorden in den mond leggende: 'Rambold Tancmar zendt
Burchard Knap deze vruchten van eenen nieuwen grond; hij hoopt
dat het gezicht daarvan hem zal verblijden.' In dezen korf vond
mijn neef insgelijks den voet van den zoon zijner zuster zaliger,
een kind van veertien jaar, dat hij beminde als het licht zijner
oogen. Ik beroep mij op uw hart, heer graaf, en ik spreek tot uw
gemoed, heeren. Wat zoudt gij bij zulke ijselijke wreedheid, bij
zulken helschen spot hebben gedaan? Recht ge&euml;ischt bij onzen
genadigen heer graaf, zult gij zeggen? Inderdaad, maar vergeet
niet dat mijn neef mensch is, en meer dan mensch zou moeten zijn
om bij zulken bloedigen hoon niet onder zijne wettige wraakzucht
te bezwijken."</p>
<p>"<!-- Page 165 -->Het hof late mij toe eenige woorden tot
terechtwijzing te spreken", zeide de hofraadsheer Tancmar.
"Zeker, hadde mijn neef Rambold de voeten van mher Burchards
lieden afgesneden zonder daartoe uitgedaagd te zijn geworden, het
ware eene onmenschelijke wreedheid en eene helsche spot geweest,
zooals de heer proost zegt. Maar hier valt aan te merken dat
Burchard Knap in het openbaar mijnen neef gedreigd had zulks aan
zijne lieden, ja, aan hem zelven te doen, indien iemand hunner
den voet op den betwisten grond durfde zetten."</p>
<p>"Wie dit gezegd heeft is een valschaard: hij liegt!" riep
Burchard rechtspringende.</p>
<p>Een strenge oogslag van den proost dwong hem echter weder tot
stilte.</p>
<p>"Heeren, de wraak die mijn neef Burchard te Straten gepleegd
heeft", hernam Bertulf, "is wreed en bloedig geweest. Mij doet
het pijn, ja, mij grieft het diep dit te moeten bekennen. Maar
was zij wreeder dan de moorderij door Rambold vroeger aangericht,
en welker ijselijkheid hij zelfs niet onder den naam van wraak
kan pogen te verminderen? Rambold heeft de gezellen van mijnen
neef vermoord en het kind zijner zuster van het leven beroofd na
het onmenschelijk te hebben verminkt. Burchard heeft de lieden
van Rambold vermoord, en in de woestheid der wraakpleging heeft
men Rambolds zuster insgelijks het leven benomen. Wanneer men
alleenlijk de daden beschouwt, dan zouden zij beiden even
plichtig zijn; want wat de tweede deed is de herhaling van wat de
eerste had gedaan. Evenwel, de rechters verzuimen nooit de
oorzaak der dingen te onderzoeken om te weten wie de stichter was
van het kwaad en dus met vrijen, onbelemmerden wil heeft
gehandeld, niet om wraak te plegen, maar uit enkele nijging tot
vijandschap en tot wreedheid. Wie was hier de eerste stichter van
de afschuwelijke gewelddaden welke het geheele land met ons
betreurt? Uw antwoord kan niet twijfelachtig zijn, heeren
rechters. De overtuiging welke mijn neef, omdat hij niet gewoon
is in het openbaar te spreken, verkeerdelijk heeft uitgedrukt,
ligt ook in onze harten: Onze heer graaf kan niet onrechtvaardig
zijn, omdat zijne wijsheid, zijne grootmoedigheid en zijne
vaderlijke bezorgdheid voor het welzijn van zijn volk zulks
<!-- Page 166 -->onmogelijk maken. Daarom, wij berusten in het
recht onzer zaak en zien met vertrouwen een gunstig vonnis te
gemoet."</p>
<p>Rambold Tancmar hield daarop eene tegenrede; de proost van
St-Donaas antwoordde hem eene tweede maal; de hofraadsheer poogde
nog van tijd tot tijd door eene onderbreking zijnen neef
behulpzaam te zijn; ook Burchard riep nog twee- of driemaal dat
de Tancmars wetens en willens logen; maar al deze pleitredenen en
woordenwisselingen brachten niets nieuws aan den dag, en lieten
de zaak zooals zij zich van den beginne had voorgedaan.</p>
<p>Op deze wijze liep het geding ten einde. De graaf en de leden
van het hof verlieten de zaal, om in een ander vertrek over het
vonnis te raadplegen.</p>
<p>Intusschen bleven de Tancmars en de Erembalds op hunne
plaatsen zitten en koutten met hunne vrienden, en berekenden de
kansen eener gunstige uitspraak.</p>
<p>Terwijl de meeste Erembalds den glimlach op de lippen hadden
en luidop spraken, fluisterden de Tancmars in stilte. De eersten,
door de welsprekendheid van Bertulfs pleitrede aangemoedigd,
twijfelden niet aan den goeden uitslag hunner zaak; de vrienden
van Rambold vreesden integendeel dat hij, als stichter en als
eerste oorzaak van het kwaad, zou worden veroordeeld. Wel hielden
zij zich overtuigd dat de graaf de Erembalds haatte en tegen de
Kerels in het algemeen was verbitterd; maar hij was zoo
zonderling en zoo ondoorgrondelijk van gemoed. Daarenboven,
iedereen wist dat graaf Karel zijnen hoogmoed stelde in de faam
van een streng, doch rechvaardig vorst te zijn. Zou hij nu niet
terugwijken voor eene veroordeeling van Burchard, indien de
welberekende pleitrede van den proost hem deed vreezen dat zulke
veroordeeling als een onrecht zou worden aangezien?</p>
<p>Het hof bleef zeer lang in beraadslaging.</p>
<p>Naarmate de tijd verliep, groeide de hoop op eenen goeden
uitslag onder de Erembalds aan, omdat zij elkander moed inspraken
en door allerlei gunstige vooruitzichten Burchard poogden te
bedaren.</p>
<p>De Tancmars, integendeel, door het gevoel van Rambolds
plichtigheid reeds in twijfel gebracht, verloren bij het gezicht
der welgemoedheid hunner vijanden bijna alle hoop.</p>
<p>De oude Bertulf, die de ridders als vijanden der Erembalds mis
<!-- Page 167 -->trouwde en de mogelijkheid der veroordeeling
zijns neefs in zijn gemoed erkende, nam den tijd waar om Burchard
tot het aanvaarden van het vonnis te bereiden, hoe het ook mocht
zijn. Hij deed hem begrijpen dat alle opstand, alle oneerbiedig
geschreeuw den graaf slechts kon verbitteren en hunne zaak
bederven. Hij bezwoer hem uit liefde, uit opoffering voor zijn
geslacht en voor Kerlingaland, met verduldigheid des vorsten
uitspraak aan te hooren en, al ware het slechts in schijn, zich
er aan te onderwerpen Hij verkreeg door welsprekendheid en door
lang aandringen zooveel op zijnen neef, dat deze beloofde zijnen
raad te volgen.</p>
<p>Eindelijk verscheen weder het hof in de zaal. De graaf en de
rechters gingen tot hunne vorige plaatsen; de trompers hieven een
kort geschal aan; de jonge Frumold, als schrijver van het hof,
kwam vooruit en las, met luider stemme, terwijl de diepste stilte
in de zaal heerschte, het uitgesproken vonnis.</p>
<p>Dit stuk was zeer lang. Het verhaalde, tot in de minste
bijzonderheden al de feiten die zoowel door Rambold Tancmar als
door Burchard Knap waren gepleegd geworden, zonder dat men uit
deze bloote beschrijving der voorvallen kon opmaken wat het
besluit van het vonnis kon zijn.</p>
<p>Ook luisterden de aanwezigen met overspannen aandacht en veler
hart popelde van vrees of van ongeduldige verwachting, totdat
eindelijk een zegevierende lach op de aangezichten der Tancmars
verscheen en de oude proost van St-Donaas, met eenen kreet van
angst en medelijden, zijnen neef omhelsde en hem, bij al wat hem
duurbaar was, bezwoer zijne verontwaardiging te bedwingen.</p>
<p>Burchard Knap was schuldig verklaard en veroordeeld; Rambold
Tancmar kwam er niet alleen gansch ongestraft van af, maar hem
werd nog daarenboven schadevergoeding toegekend!</p>
<p>Wel liet Burchard een versmacht gegrom hooren als van eenen
getergden leeuw, maar hij hield het hoofd gebogen en roerde zich
niet, terwijl de schrijver dus voortlas.</p>
<p>"Ten eerste, wij bevelen dat de burcht te Straten, ten koste
van den veroordeelden Burchard Knap, weder zal worden opgebouwd
zooals hij te voren was.</p>
<p>Ten tweede, wij bevelen, omdat de veroordeelde den landsvrede
heeft gebroken, dat zijn huis te Bethferkerke zal worden afge
<!-- Page 168 -->brand en vernietigd, hem verbiedend, op
lijfstraffe, voortaan in het Ambacht van Brugge eene woning op te
richten of te hebben<a name='FNanchor_45_45'></a><a href=
'#Footnote_45_45'><sup>[45]</sup></a>.</p>
<p>Ten derde, wij bevelen dat de veroordeelde Burchard Knap uit
onzen Lande van Vlaanderen blijve gebannen, gedurende den tijd
van tien achtereenvolgende jaren. Wij willen en bevelen dat hij,
te beginnen van heden met zonneondergang onze stad Yperen
ontruime en voorts den grond van ons graafschap na den derden
dag, gevende al onzen ridders, kasteleins, wapenlieden, poorters
en laten recht en bevel hem aan den lijve te gaan en hem te
dooden, indien hij ooit, in miskenning van dit ons vonnis, voor
den gemelden tijd van tien jaren, binnen de palen van ons
graafschap zich durfde vertoonen."</p>
<p>Burchard, die tot dan, door zijne gemoedssterkte te
overspannen zich had kunnen bedwingen, sprong nu eensklaps recht
en bief de dreigende vuist tegen den graaf op, terwijl uit zijne
borst onverstaanbare vermaledijdingen opstegen: maar de proost,
de kastelein, Robrecht, Segher Wulf, Yorg Koevoet, Matfried Wezel
en andere vrienden omringden hem, biddend en smeekend, of
omarmden en weerhielden hem met geweld.</p>
<p>Eindelijk rukten zij hem uit de zaal, terwijl de trompers de
opheffing der rechtbank verkondigden.</p>
<p>Hem omringende en het nieuwsgierige volk terugdrijvende,
sleurden zij hem met groote haast tot in de herberg de Gulden
Liebaart, en brachten hem hier in eene zaal waarvan zij de deuren
toesloten.</p>
<p>Burchard, uitzinnig van woede over het schreeuwend onrecht
dat, volgens zijne meening, hem was aangedaan, bulderde van niets
min dan van den graaf en al de rechters die hem veroordeeld
hadden te vermoorden en hun de meineedige tong uit den mond te
rukken.</p>
<p>Disdir Vos gaf hem gelijk en ging zelfs nog verder: hij was
van gedachte dat men den nacht moest afwachten en het vuur aan de
vier hoeken van den burg steken, om den graaf en de hatelijke
Isegrims, die hem het onrecht geraden hadden, te verbranden en
onder de puinen van den burg te begraven.</p>
<!-- Page 169 -->
<p>Alhoewel van zulke gewelddaden niet sprekende, beklaagde
Robrecht Sneloghe met ware deelneming het onrechtvaardig vonnis
en drukte de meening uit dat het waarlijk tijd was om geweld
tegen geweld te stellen, wilde men niet door de Isegrims zelven
worden aangezien als lafaards, die men zonder vrees van
tegenstand mag vervolgen en verdrukken.</p>
<p>Segher Wulf sprak in denzelfden zin, en was zeer verbolgen
over eene veroordeeling welke hij aanschouwde als eene daad van
wraakroepende dwingelandij.</p>
<p>De oude Bertulf riep zijne overheid in, als hoofd der
Erembalds, om zich te doen aanhooren, en wendde al zijne
welsprekendheid aan om zijnen neef en de anderen tot eene kalme
overweging van hunnen toestand te brengen. Volgens hem had men
door kuiperijen en bedrog den graaf verrast en hem dit
onbegrijpelijk vonnis doen bezegelen. Men moest de gemoederen
slechts tijd geven om een weinig te bedaren, en door onderwerping
den vorst laten gelooven dat men zijne besluiten wilde
eerbiedigen. Hij, proost van St-Donaas, zou persoonlijke pogingen
bij het hof doen. De graaf zou voor eenige dagen te Brugge komen
verblijven; dan konden de Erembalds en hunne vrienden bijna
dagelijks den vorst naderen. Men mocht de hoop voeden, men mocht
bijna zeker zijn dat de graaf de ongerechtigheid van zijn vonnis
zou erkennen en het zou herroepen.</p>
<p>Burchard viel in nieuwe wraakreten uit, beschuldigde zijne
ooms van lafheid en riep dat hij niemands hulp noodig had om de
Kerels te wapen te doen loopen. Men zou het wel zien eer acht
dagen voorbij waren, hoe de burchten der Isegrims over geheel
Kerlingaland in vuur en vlam zouden staan, en hoe de kroon, welke
de graaf slechts droeg om onrecht te plegen, hem van het hoofd
zou worden gerukt.</p>
<p>Maar de proost verloor zijn geduld niet en zette onverstoord
zijne bedarende rede voort. Hij deed elk begrijpen dat men niet
om het kwaad dat een enkel persoon werd aangedaan, het geheele
Kerlingaland tot een bloedbad mocht maken, niet alleenlijk omdat
zulks in zich zelven eene onrechtvaardigheid was, maar
<!-- Page 170 -->bovenal omdat de wetten der Gilden verboden iets
gewichtigs te ondernemen zonder eerst hunne vertegenwoordigers te
hebben geraadpleegd. Binnen drie weken zou te Veurne de
jaarlijksche <i>Hoop</i> der Gilden van Kerlingaland te zamen
komen. Gunstiger omstandigheid kon zich niet voordoen. Men zou in
de Hoop kennis geven van het gebeurde en van den ergen toestand
der zaken, en dan, na rijp beraad, de afgevaardigden laten
oordeelen wat de Kerels behoorden te doen. Besliste men daar tot
den opstand en tot den oorlog, welnu de proost, de kastelein en
alwie het met hem hield, zouden de besluiten van den Hoop
aanvaarden en ze helpen uitvoeren, ten koste van goed en bloed.
Burchard kon in afwachting eene schuilplaats bij zijnen vader te
Rodenburg vinden. Niemand zou hem daar durven opzoeken en veel
min vervolgen. Hij, de proost, zijn oom, zou hem nu en dan gaan
bezoeken om hem kennis van den gang der zaken te brengen.</p>
<p>Eindelijk door de vereenigde pogingen zijner magen en vrienden
overwonnen, of eerder vermoeid van hen tegen te spreken, scheen
Burchard eenigszins gestild en stemde er in toe, dewijl het
daglicht verzwakte, met hen Yperen te verlaten, volgens het bevel
des graven.</p>
<p>Men hoorde de opgezadelde paarden in de straat trappelen en
hinniken, en reeds opende de proost de deur om de zaal te
verlaten, toen een ridder binnentrad en, recht tot Burchard
gaande, hem met een woord van troost de hand drukte.</p>
<p>"Mher Willem Van Loo, burggraaf van Yperen, wilt gij graaf van
Vlaanderen zijn?" riep Burchard.</p>
<p>"Ik graaf van Vlaanderen?" stamelde Willem verwonderd.</p>
<p>"Zijt gij niet de wettige erfgenaam onzer vorsten?" vroeg
Burchard, zeer aangejaagd en als door eene hevige blijdschap
ontroerd. "Heeft niet deze Karel van Denemarken u de kroon
ontroofd?"</p>
<p>Willem van Yperen deed een teeken dat men de deur der zaal zou
sluiten; dan zeide hij tot Burchard:</p>
<p>"Mher Knap, spreek toch hier van zulke dingen niet. De graaf
is in Yperen met vele ridders en wapenlieden; hij kan met u doen
wat hij wil. Zeker, indien men het recht had ge&euml;erbiedigd,
zou ik nu op den grafelijken troon zitten en zulke ongehoorde
wetsver<!-- Page 171 -->krachting, als wij heden hebben
bijgewoond, zou op Vlaanderens grond niet geschieden; maar het
lot heeft zich tegen mij verklaard en ik heb mij gebogen onder
het geweld der wapenen ..."</p>
<p>"De tijden zijn veranderd", viel Burchard ongeduldig in zijne
rede. "De maat der ongerechtigheid is vol. Wilt gij graaf van
Vlaanderen zijn, mher Willem? Zeg &eacute;&eacute;n woord!"</p>
<p>"Eilaas, wie kan mij mijn erfdeel terugschenken?" zuchtte
Willem Van Loo met een moedeloozen glimlach.</p>
<p>"Wie? Ik!" riep Burchard.</p>
<p>"Maar welke middelen meent gij te hebben?"</p>
<p>"Ha, dit is mijn geheim", morde Burchard, zich met de vuist op
het voorhoofd slaande.</p>
<p>"Kom, kom, dit zijn droomen, onmogelijke droomen", zeide
Willem. "Ik ben u dankbaar voor uwen goeden wil ten mijnen
opzichte; maar, gekwetst en verbitterd als gij nu zijt acht gij
mogelijk wat geheel onmogelijk is."</p>
<p>De proost had reeds tusschen deze zonderlinge samenspraak
eenige bemerkingen geworpen, om te doen gevoelen hoe zinneloos en
hoe gevaarlijk zulke bedreigingen tegen den vorst waren, en hij
drong weder met kracht op het vertrek aan. De zon zou welhaast
onder den gezichteinder wegzinken, en wie kon verzekeren dat niet
de eene of andere ridder of dienaar des graven op het leven van
Burchard zou toeleggen, aangezien het gevelde vonnis zulks
iedereen ten plichte maakte?</p>
<p>Allen verlieten op zijnen raad de zaal en gingen buiten de
herberg.</p>
<p>Willem van Yperen had Burchard gevolgd.</p>
<p>Op het oogenblik dat deze te paard zou steigen, neigde hij
zich naar mher Willem en fluisterde aan zijn oor:</p>
<p>"Burggraaf, wij zien elkander spoedig weder."</p>
<p>"Maar gij zijt gebannen!" bemerkte de andere, niet zonder
verschriktheid. "Ik mag u niet onder mijn dak onthalen."</p>
<p>"Als de graaf vertrokken is. Des nachts. Vrees niet. Ik heb
gewichtige zaken u mede te deelen: uw geluk en onze vrijheid
hangen er van af."</p>
<p>En na het uitspreken dezer woorden sprong hij te paard en
volgde de andere Erembalds die reeds vooruit waren, als hadden
zij groote haast om de poort te bereiken en de stad te
verlaten.</p>
<h4>Voetnoten:</h4>
<a name='Footnote_44_44'></a><a href='#FNanchor_44_44'>[44]</a>
<div class='note'>
<p><i>Loki</i> is de duivel der oud-Germaansche godenleer.</p>
</div>
<a name='Footnote_45_45'></a><a href='#FNanchor_45_45'>[45]</a>
<div class='note'>
<p>Zie over het vonnis tegen Burchard, door den graaf te Yperen
uitgesproken, KERVYN DE LETTENHOVE, <i>Hist. de F.</i>, t. I,
371.</p>
</div>
<hr style='width: 65%;'>
<a name='VIII'></a>
<h2>VIII</h2>
<br>
<!-- Page 172 -->

<p>Dakerlia Wulf stond alleen in eene groote kamer van haar
vaders woning, voor eene tafel die beladen was met velerlei
kostbare voorwerpen, als gebeeldhouwde schrijnen en doozen,
vergulde lampen, kristallen drinkvaten, zilveren dischgerief, een
kruisbeeld van elpenbeen; alles zoo kunstrijk, zoo zeldzaam en
zoo prachtig dat, hoe weinig plaats het ook besloeg, men het
evenwel als eenen aanzienlijken schat moest beschouwen.</p>
<p>Met den glans des geluks in de oogen en den glimlach der
bewondering op de lippen, staarde Dakerlia droomend op deze
tafel, nam het een of ander voorwerp in de hand, keerde het om,
bezag het langs alle zijden en hief dan, als aangedreven door een
gevoel van dankbaarheid, den blik tot God.</p>
<p>Het gerucht van stappen in den gang stoorde haar eindelijk in
zulk dankgebed. Een blijde kreet ontsnapte haar; met de handen
uitgestrekt, keerde zij zich naar de deur en murmelde:</p>
<p>"Ha, hij is daar ... mijn verloofde!"</p>
<p>Robrecht en zijne zuster vertoonden zich bij den ingang der
kamer. Zij waren gevolgd door eenen schalk die een zwaar
kunstvoorwerp op den arm droeg. Het geleek aan eene kerk, met
vensters en torens, gansch van glinsterend goud, en hier en daar
opgeluisterd met een fonkelend gesteente.</p>
<p>De schalk zette, naar aanwijzing zijns meesters, het gulden
kerkje op de tafel en verliet de kamer.</p>
<p>Dan eerst greep Dakerlia ontroerd den jongeling de beide
handen en riep:</p>
<p>"Ach, Robrecht, wilt gij mij dan zinneloos maken van geluk en
fierheid? Is die wonderschoone kapelle voor mij?"</p>
<p>"Alweder een geschenk voor u, lieve Dakerlia,", antwoordde
mher Sneloghe.</p>
<p>"Hoe zal ik ooit uwe goedheid, uwe liefde kunnen
erkennen?"</p>
<p>"Uwe tevredenheid, uwe blijdschap alleen, Dakerlia, is mij
eene voldoende belooning ... Maar ken mij toch "de verdienste van
dit echt vorstelijk geschenk niet toe. Het is eene gift van
mijnen oom<!-- Page 173 -->, den proost. Zie, Dakerlia, de
dubbele poort van het kerkje kan men openen. Hierbinnen, op eene
soort van altaar, staat een zilveren doosje. Wist gij, lieve, wat
het bevat, het geschenk zou honderdmaal meer prijs nog in uwe
oogen hebben...."</p>
<p>"Welnu? Een heiligdom?"</p>
<p>"Ja, een vingerbeen van den grooten heiligen Donaas, patroon
van Brugge."</p>
<p>"Dank, dank zij den heer proost! St-Donaas zal ons
beschermen!"</p>
<p>"Gij moet de kostbare reliquiekas in uwe slaapkamer zetten",
bemerkte Witta, "dan zal de booze geest onmachtig zijn ooit uwen
slaap te storen."</p>
<p>"En wij zullen te zamen er voor knielen en God en zijnen
dienaar St-Donaas dagelijks loven en danken, niet waar,
Robrecht?"</p>
<p>"Zonder twijfel, Dakerlia. In onze slaapkamer, op Ravenschoot,
is eene breede schoorsteentafel. Daarop zullen wij het zetten,
nevens dit schoone kruisbeeld, tusschen gene twee albasten vaten,
die ik zal doen vullen met geurige bloemen. Het zal zijn als een
autaar, Dakerlia, waarvan het gezicht uw godvruchtig hart immer
zal verblijden."</p>
<p>Nadat zij dus nog eene korte wijl hunne bewondering voor het
kostbaar geschenk en hunne innige vreugde hadden uitgestort,
greep de jonge ridder zijne verloofde de hand en leidde haar tot
eenen leunstoel; hij zette zich nevens haar, schouwde haar diep
in hare oogen en zuchtte met het licht der zielsvreugde op het
gelaat:</p>
<p>"Ha, Dakerlia, nog acht dagen, en de hemel opent zich voor
ons!"</p>
<p>"Nog acht dagen!" herhaalde jonkver Wulf, blozend van
maagdelijke schuchterheid.</p>
<p>Witta, die aan hare andere zijde was gezeten, legde den arm
over haren hals, trok haar tegen haar hart en riep tusschen een
zoeten kus:</p>
<p>"Ja, ja, nog acht dagen, dan wordt gij mij een onafscheidbare
zuster!"</p>
<p>Toen jonkver Sneloghe haren arm van den hals harer vriendin
terugtrok, rolden twee dikke tranen, als glinsterende parelen, op
Daker<!-- Page 174 -->lia's wangen.</p>
<p>"Welk kommervol gepeins schiet u dus eensklaps door den
geest?" vroeg Robrecht verwonderd.</p>
<p>"Welk kommervol gepeins?" herhaalde de maagd met eenen blik,
die straalde van blijdschap. "Neen, neen, het zijn tranen van
dankbaarheid. Robrecht, ik herdenk dat ik veroordeeld was tot
eeuwige treurnis; dat ik, tot bij het graf, eene andere vrouw
haar geluk moest benijden ... en nu, zoo onverwachts zal ik uwe
bruid worden; geenen enkelen dag zonder u te zien, u te hooren
... leven in uwe zoete liefde!...Soms nog beef ik. Ach, zooveel
geluk in eens, het verschrikt mij! Indien eens, even onverwachts,
eene wolk onzen helderen hemel kwam verduisteren!"</p>
<p>"Neen, vrees dit niet meer, mijne lieve", zeide Robrecht, haar
opnieuw de hand nemende. "Ik weet wel wat u bekommert, maar gij
hebt ongelijk. Sedert de graaf nu weder in Brugge is, ondervinden
mijne ooms dat zijn toorn geheel is bedaard. Burchard Knap is
gestraft geworden, onrechtvaardig gestraft, zeker; maar hij heeft
zich onderworpen, en deze gehoorzaamheid van den ontembaren Kerel
schijnt onzen heer graaf te hebben verzoend. Hoe het zij, acht
dagen zijn zoo ras verloopen; en, moest er nog iets gebeuren, ons
huwelijk zal gevierd zijn, voordat eenig nieuw gevaar de Kerels
kome bedreigen. Aldus, lever u gansch over aan het geluk en laat
..."</p>
<p>Hij werd onderbroken door de komst van mher Segher Wulf, die,
in plechtgewaad, met het zwaard aan de zijde in de zaal
verscheen.</p>
<p>Hij lachte de jongelieden toe en deed hun teeken dat zij
zouden blijven zitten; maar Dakerlia liep tot hem, leidde hem bij
de tafel en toonde hem met blijden hoogmoed de gulden
reliquiekas, de nieuwe prachtige gift van den proost van
St-Donaas.</p>
<p>Na het schoone kunstwerk te hebben bewonderd, zeide mher
Wulf:</p>
<p>"De heer graaf houdt heden open hof. Het is onze plicht hem
door onze tegenwoordigheid hulde te brengen. Zult gij niet naar
den burg gaan, Robrecht? Gij schudt het hoofd?"</p>
<p>"Maar, vader", bemerkte Dakerlia met eenige spijt, "Robrecht
is daar even eerst gekomen. De groote dag nadert zoo snel! Wij
<!-- Page 175 --> hebben nog van honderden dingen te spreken en
voor honderden dingen te zorgen."</p>
<p>"Ja, Dakerlia", morde haar vader met eenen glimlach, "gij
zorgt maar al te wel. Ik heb uw huwelijkskleed gezien bij Janne
Elshout, en uw kanten hulsel bij Aleide Stierzeel. Ik ben de
rijkste man van Vlaanderen niet en gij geene vorstin, mijn
kind."</p>
<p>"Ik wil schoon zijn, vader!" antwoordde de maagd.</p>
<p>"Maar zijt gij niet schoon genoeg, mijne zoete Dakerlia?"
vroeg Robrecht. "Heeft de blanke lelie, heeft de frissche
lenteroos vreemde praal te ontleenen om bewonderd te worden en
elkeen te bekoren?"</p>
<p>"Vleitaal spreekt gij. Ik wil schoon zijn", herhaalde de
jonkvrouw. "Schoon en prachtig opdat mijn bruidegom trotsch weze
over mij! Niets is mij kostbaar genoeg."</p>
<p>"Het zij zoo: vrouwenwil, Gods wil!" zeide Segher Wulf, de
schouders ophalende. "En toch, ik heb maar &eacute;&eacute;n kind
en moet mij al eene groote opoffering getroosten. Doe dus naar
uwen lust, Dakerlia; gij zult er mij, hoop ik, des te meer en te
langer blijven om beminnen."</p>
<p>"Altijd, altijd even vurig, vader lief!" riep zij uit, terwijl
zij hem aan den hals vloog en hem teederlijk omhelsde.</p>
<p>"Alzoo, gij gaat niet mede naar den burg?" vroeg mher Wulf,
zich tot Robrecht wendende.</p>
<p>"Men zal mijne afwezigheid tusschen zoovele heeren niet
opmerken", antwoordde de jonge ridder. "Daarbij, de gemoederen
zijn nu weder gestild, en voor het oogenblik, ten minste, moeten
wij voor niets bezorgd zijn."</p>
<p>"Dit is te zeggen", wedersprak hem Segher Wulf, "dat wij
daarvan niet gansch zeker zijn. Sedert Burchard Knap werd
gebannen, sedert zijn huis te Bethferkerke werd afgebrand,
verspreid men zonderlinge geruchten. Er zijn er die beweren dat
Burchard des nachts bedektelijk in de bosschen rondreist en de
Houtkerels tot eenen opstand aanvuurt. Een van 's graven laten,
die buiten Yperen woont, meent Burchard omtrent Loo in de
duisternis op een reusachtig paard te hebben ontmoet en herkend.
Burchard zou dus in geheime betrekkingen staan met Willem Van
Loo? Wat beramen zij? Onze heer graaf, wien deze samenkomsten van
W<!-- Page 176 -->illem Van Loo met Burchard moeten bekend zijn,
zal in woede ontvlammen; want Willem, alhoewel hij zich in schijn
heeft onderworpen, is hem een bloedvijand, en de graaf weet het
wel. Ach, het is eene ongelukkige verwikkeling! Men zal aan het
hof de Kerels voor het gedrag van Burchard verantwoordelijk
maken; en wie kan voorzien welke nieuwe vervolgingen er voor ons
zullen uit ontstaan?"</p>
<p>"Maar, mher Wulf, mijn oom, de proost, zeide mij, dat hij de
vaste hoop heeft van onzen vorst genade voor Burchard te bekomen.
Hij en de kastelein zullen dan het huis te Bethferkerke op hunne
kosten doen herbouwen. Zoo zal alles bijgelegd zijn, en Burchard
zal in vrede naar Bethferkerke wederkeeren."</p>
<p>"Neen, neen, mijn vriend, de toekomst is zoo helder niet als
gij het schijnt te gelooven. Wat zal de Hoop der Ambachten, die
binnen veertien dagen te Veurne vergadert, over onze zaken
beslissen?... Dankt God, mijne kinderen, dat gij dan reeds zult
getrouwd zijn, anders mocht nog wel eenig toeval uw geluk komen
vertragen. Blijf dus, Robrecht; desnoods zal ik u over uwe
afwezigheid verontschuldigen. Vaarwel, tot straks!"</p>
<p>Segher Wulf drukte den jongelieden nog de hand, verliet zijnen
Steen en begaf zich naar den burg.</p>
<p>Toen hij het paleis binnentrad, vond hij in de groote
plechtzaal wel een honderdtal ridders die, bij groepen verdeeld,
stonden te kouten, in afwachting van des graven verschijning.</p>
<p>Hij ging eenigen tijd van den eenen hoop tot den anderen,
drukte hier en daar eenen vriend de hand, en bleef eindelijk met
den proost en den kastelein in gesprek, totdat een luidere
woordenstrijd, die uit den hoek der zaal opsteeg, zijne aandacht
vestigde.</p>
<p>De hofraadsheer Tancmar was met zijnen oudsten zoon
Ghyselbrecht uit eene binnendeur in de zaal getreden en deze
laatste had onmiddellijk tot de nastaande ridders iets gezegd dat
niet allen even goed beviel, want Eustaas Van Steenvoorde, een
Kerel en een vriend der Erembalds, had met zekere driftigheid op
zijne gezegden geantwoord.</p>
<p>Segher Wulf en andere ridders naderden tot de plaats waar
Tancmar stond, om de reden van dien twist te vernemen. Hier
hoorde mher Wulf met verontwaardiging dat de zoon van den
hofraads<!-- Page 177 -->heer driftig zeide:</p>
<p>"Zij zullen den balfaart betalen: elk jaar eenen denier, vier
deniers bij hun huwelijk, en vier deniers bij hunnen dood of het
beste hoofd ten voordeele des graven!"</p>
<p>"Van wie spreekt men?" vroeg Segher Wulf zeer stil aan Eustaas
Van Steenvoorde.</p>
<p>Maar Ghyselbrecht, die het had gehoord, antwoordde op
tergenden toon:</p>
<p>"Vraag niet naar bekende dingen, mher Wulf. Van de Kerels
spreek ik, en gij weet het wel."</p>
<p>"De Kerels zijn vrij geborene lieden; men heeft het recht niet
om hun den tol der dienstbaarheid op te leggen!" wedervoer Segher
Wulf.</p>
<p>"Vrijgeborene lieden? De Kerels, ha, ha!" schertste
Ghyselbrecht, als hadde hij het vast inzicht om hier eenig
gerucht te doen ontstaan, dat de Erembalds bij den graaf mocht
benadeelen. "Hoe zullen de Kerels hunne vrije geboorte
bewijzen?"</p>
<p>"Bewijst men den oorsprong van dingen die altijd hebben
bestaan?" wedervoer Segher Wulf. "De Kerels zijn de eerste
bewoners dezer landen geweest. Hunne vaderen waren trotsch op
hunne nooit geschondene vrijheid, en deze vrijheid hebben hunne
zonen tot nu toe even ongeschonden behouden."</p>
<p>"Men levere onzen heer graaf de oorkonden, de bewijzen
daarvan!" zeide Ghyselbrecht zegevierend. "Men kan het niet.
Voordat onze vorsten, ter verlossing van Jeruzalem, naar
Palestina togen, betaalden de Kerels den balfaart ..."</p>
<p>"Valsch, het is valsch!" riepen eenige stemmen.</p>
<p>"En gedurende de afwezigheid onzer graven en hunner
leenhouders hebben de Kerels zich eene vrijheid aangematigd die
zij nooit te voren hadden genoten."</p>
<p>In het hart van Segher Wulf gloeide verontwaardiging en toorn;
maar hij bedwong zijne ontsteltenis met geweld en sprak op
treurigen toon:</p>
<p>"O, heeren, die hier tegenwoordig zijt, getuigt ten minste dat
ik heb voorspeld welke beklaaglijke onheilen zij ons arm
Vlaanderen bereiden, zij, die onzen vorst aldus het geweld en het
onrecht aanraden. De Tancmars misleiden u. Ik bezweer u, leent
hun<!-- Page 178 --> de hand niet; laadt niet op u de schuld van
Vlaanderens ondergang! De Kerels vragen van u niets dan vrede;
zij willen ongestoord werken en rijkdom scheppen voor vorst en
land. Waarom ze onrechtvaardig dwingen tot het vergieten van
stroomen bloeds voor het behoud hunner oude vrijheid?"</p>
<p>Eenige andere Erembalds en tevens een tiental ridders traden
er tusschen, hetzij om de bedaardheid aan te raden, hetzij om
door even driftige woorden den twist nog aan te vuren.</p>
<p>Het was zichtbaar dat de hofraadsheer en zijn zoon een beraamd
ontwerp uitvoerden; want Walter Van Lokeren en Raes Van Gaveren,
hunne bijzonderste vrienden, stonden lachend nevens hen en
fluisterden soms stille woorden aan hun oor, als om hen aan te
moedigen, terwijl vele ridders waakzaam hen omringden, gereed tot
hunne verdediging, indien de gehoonde Erembalds tot geweld
mochten overslaan.</p>
<p>Segher Wulf behoefde al zijne gemoedskracht om niet in woede
los te barsten; de gedachte dat de graaf alle oogenblikken kon
verschijnen, weerhield hem evenwel.</p>
<p>"De Kerels zijn altijd dienstbare lieden geweest!" riep
Ghyselbrecht, "onvrijen, dorpers, slaven, en zij zijn het nog!
Het moge den Erembalds niet behagen, dat deze waarheid worde
verkondigd. Het is te begrijpen, zij zijn zelven van
Kerlenbloede. En gij, mher Wulf, waarom trekt gij hunne zaak u
zoo vurig aan? Is het misschien omdat gij vreest dat men later
ook u de bewijzen uwer vrije geboorte zou kunnen vragen?"</p>
<p>"Het is te veel!" schreeuwde Segher Wulf boven al de kreten
zijner vrienden uit. "Mher Ghyselbrecht, gij zijt een valschaard,
een lasteraar, gij liegt! Ik daag u uit tot eenen kamp op leven
of dood. De God des hemels beslisse tusschen de Kerels en hunne
vervolgers! Daar ligt mijn handschoen: zijt gij niet zoo laf als
boos, raap hem op!"</p>
<p>Maar Ghyselbrecht, die nu waarschijnlijk zijn verborgen doel
had bereikt, aanschouwde spotlachend zijnen getergden vijand en
schudde ontkennend het hoofd.</p>
<p>"Gij weigert? Gij bekent dus dat gij een lafaard zijt?" gromde
Segher Wulf.</p>
<p>"Deze heeren zullen oordeelen", wedervoer Ghyselbrecht zeer
koel. "Het <!-- Page 179 -->is een ridder op schande verboden in
eenen gesloten kamp te treden met iemand die niet vrijgeboren is.
De vrije geboorte van mher Segher Wulf is mij niet bewezen, ja,
ik loochen ze. Het is mij dus een onmiskenbare plicht de
uitdaging af te wijzen<a name='FNanchor_46_46'></a><a href=
'#Footnote_46_46'><sup>[46]</sup></a>."</p>
<p>Segher Wulf wrong zijne vuisten van woede, en verweet
Ghyselbrecht zijne bloohartigheid in diep kwetsende woorden, met
de hoop dat hij hem dus tot ongeduld zou drijven. Hij noemde hem
schijnheilige lasteraar, onverzadelijk van heerschzucht, vol
boosheid en venijn, laf en kruipend als eene slang.</p>
<p>Dit alles vermocht niets op het gemoed van Ghyselbrecht, die
meer dan eens herhaalde dat hij tegen geen onvrij man wilde
kampen.</p>
<p>Er ontstond een groot gerucht, doordien de andere Erembalds
zich bij Segher Wulf voegden en men mocht vreezen dat eindelijk
deze woordentwist in een bloedig tooneel zou veranderen, des te
meer daar de aanjagende woorden Isegrim en Blauwvoet nu
insgelijks werden uitgesproken.</p>
<p>Er naderde een ridder, gebouwd als een reus, die tot dan, van
in eenen hoek der zaal, alles onbewogen had aangehoord. Hij drong
door den vlottenden hoop, raapte den handschoen van den grond en
sprak:</p>
<p>"Ik, Jakob Van Waesten, bijgenaamd de Leeuw, van edele
geboorte en ridder, ik aanvaard den handschoen en den kamp
totterdood! Ik verdedig de eer van hen die men hier Isegrims
durft noemen."</p>
<p>Tancmar en zijne vrienden poogden Jacob de Leeuw het
aanvaarden van den kamp af te raden. Hun doel was geweest den
strijd door allen edelgeboren man te doen weigeren en dus voor
het land te doen verkondigen dat men de Erembalds als onvrije
lieden aanzag. Jacob Van Waesten wilde evenwel hunne spitsvondige
redenen niet aanhooren, en behield den handschoen. Hij meende
juist met kalme woorden Segher Wulf aan te spreken om met hem
tijd en plaats voor den kamp te bepalen,&mdash;maar nu werd eene
dubbele deur opengeworpen, en de graaf verscheen in de zaal.</p>
<p>Al de ridders schikten zich van wederzijde langs de wanden en
boden met <!-- Page 180 -->gebukten hoofde eenen doorgang aan den
vorst, die langzaam tusschen hen voorbij stapte en eene hoogte in
het diepe der zaal beklom. Hier zette hij zich neder onder een
kostbaar verhemelte en sprak op spijtigen toon:</p>
<p>"Heeren, zal ik dan nimmer den voet in Brugge kunnen zetten
zonder in mijnen persoon den eerbied miskent te zien welken men
den vorst verschuldigd is? Dat grove dorpers, onbeschaafde lieden
zich aan zulk verbreken plichtig maken, dit laat zich eenigszins
begrijpen; maar ridders, mannen van edelen bloede!... Nu, welke
is de reden van den twist die tot in het diepste van ons paleis
onze ooren heeft getroffen?"</p>
<p>"Gelieft onze genadige heer graaf mij het woord te verleenen?"
vroeg Tancmar.</p>
<p>"Dat onze hofraadsheer spreke!" zeide de vorst.</p>
<p>De listige Tancmar begon het voorgevallene te verklaren, in
schijn met rechtzinnigheid; maar hij drukte met zulke
welberekende kracht op de ontkenning van der Kerlen vrijheid en
op de redenen van de weigering zijns zoons, dat de Erembalds hem
knarsetandend aanhoorden. Door de tegenwoordigheid van den graaf
bedwongen, verkropten zij echter in stilte den hoon en de schande
die hun hier werden aangedaan.</p>
<p>Insgelijks bekwam Segher Wulf het woord om zijne uitdaging te
verechtvaardigen, en na hem sprak Jacob de Leeuw, om den graaf te
verzoeken den kamp te willen goedkeuren en zelf tijd en plaats te
bepalen opdat het ingeroepen oordeel Gods in de tegenwoordigheid
des vorsten en der ridderen zich mocht verklaren.</p>
<p>Wel wilde Tancmar, immer om dezelfde reden, den graaf
overhalen tot het afwijzen en verbieden van den kamp; maar Jakob
de Leeuw wedersprak hem met veel vuur en eischte des vorsten
goedkeuring, als eene genade en als en recht.</p>
<p>Onderwijl staken de voornaamste Isegrims de hoofden te zamen
en fluisterden elkander geheime woorden in de ooren.</p>
<p>Dan veranderde Tancmar geheel van taal. Wel wilden de ridders
niet als bewezen aanvaarden dat de Erembalds vrijgeborene liede
<!-- Page 181 -->n waren; maar dewijl Segher Wulf in hunnen naam
het oordeel Gods inriep en een ridder den handschoen had
opgeraapt raadde hij den vorst dezen beslissenden kamp toe te
staan, in de hoop dat de hemel zelf, met de overwinning aan den
kampioen der waarheid te gunnen, voor altijd over het hangend
geschil zou uitspraak doen.</p>
<p>De Isegrims steunden zijnen raad en keurden zijne redenen
goed. Zij achtten zich verzekerd dat de reusachtige Jakob Van
Waesten zijnen min sterken tegenkamper wel ras zou dooden.</p>
<p>Graaf Karel had tot dan in stilte op deze woordenwisseling
geluisterd. Nu stond hij op en sprak met luider stem:</p>
<p>"Wij keuren goed en veroorloven dat onze leenhouder, mher
Jakob Van Waesten in het strijdperk trede tegen mher Segher Wulf
Van Lampernisse, en stellen den kamp vast op heden, te twee uren
namiddag, in den <i>Krijt</i> binnen onzen burg van Brugge. Wij
gelasten den kastelein en onze overige ambtenaars de
krijtwaarders<a name='FNanchor_47_47'></a><a href=
'#Footnote_47_47'><sup>[47]</sup></a> te verwittigen en te zorgen
voor al wat er, volgens de gewoonten der ridderschap, tot dezen
kamp behoeft. Daarenboven, omdat wij met u in de kalmte des
gemoeds over ernstige zaken hebben te kouten, verzoeken en
bevelen wij de twee kampers zich uit ons paleis te verwijderen
totdat het bepaalde uur hen ten strijde roepe."</p>
<p>Segher Wulf en Jakob de Leeuw, door weinige vrienden gevolgd,
verlieten de zaal.</p>
<p>Bij de poort onder de Loove, drukten de proost en de kastelein
hunnen vriend mistroostig de handen; zij klaagden over de booze
listigheid hunner vijanden, die dezen twist hadden doen ontstaan
om het gemoed des graven opnieuw tegen de Kerels te ontsteken en
gelegenheid te vinden om zelfs de vrije geboorte der Erembalds te
loochenen. Had Ghyselbrecht Tancmar het gevoelen des vorsten
uitgedrukt? Hadden de Erembalds zich bedrogen over de schijnbare
bevrediging des graven? Ging het langgevreesde onweder losbreken?
Zou nu hun trouwe, goede vriend Segher Wulf niet bezwijken in
zijnen vermetelen kamp tegen Jakob de Leeuw, die om zijne
reuzensterkte gansch Vlaanderen door was beroemd?</p>
<!-- Page 182 -->
<p>De tranen stonden den ouden Bertulf bij al deze erge
vooruitzichten in de oogen; maar Segher Wulf deed hun begrijpen
dat zij binnen de zaal zich moesten begeven om te weten wat men
daar tegen de Kerels kon zeggen. Hij zelf had rust noodig en
wilde naar huis gaan, om zich tot den kamp te bereiden.</p>
<p>Toen Segher Wulf den burg had verlaten en de Hoogstraat
instapte, vertraagde hij zijnen gang, als vreesde hij zijne
woning te naderen; hij bleef zelf een oogenblik staan om na te
denken.</p>
<p>Hoe zou zijne arme Dakerlia verschrikken bij de aankondiging
van eenen strijd die haar eenen beminden vader kon ontrooven! Dit
huwelijk, zoo vurig gewenscht, zou het niet uitgesteld moeten
worden, zelfs al wierd hij slechts ernstig gekwetst? En indien
dan intusschen het geduchte onweder losbrak en de Kerels ten
koste van stroomen bloeds hunne vrijheid hadden te verdedigen,
zou dan niet dit noodlottig toeval het geluk van zijn kind voor
altijd kunnen vernietigen?</p>
<p>Onder den druk zulker bedroevende overwegingen stapte hij
langzaam voort, zich op voorhand geweld aandoende om zijne
treurigheid voor Dakerlia te kunnen verbergen.</p>
<p>Ook, toen hij zijne woning had bereikt en in de zaal trad waar
zijne dochter met Robrecht en zijne zuster zich nog bevonden,
speelde hem een glimlach op de lippen, en hij beantwoordde hunnen
blijden groet, alsof niets hem bekommerde.</p>
<p>Maar Dakerlia staarde hem aan en zeide:</p>
<p>"Heer vader, gij zijt ontsteld; u is iets onaangenaams
geschied."</p>
<p>"Iets onaangenaams? Wie heeft u dit gezegd?" mompelde Segher
Wulf verwonderd.</p>
<p>"Mijn hart beeft; ik zie het in den grond uwer oogen,
vader."</p>
<p>"Welnu, ja, mijne lieve Dakerlia. Mher Tancmars zoon, de
arglistige Ghyselbrecht, durfde in tegenwoordigheid der ridderen
beweren dat de Kerels niet vrij geboren zijn en altijd slaven
zijn geweest."</p>
<p>"Onmogelijk!" kreet Dakerlia met eene vonk van
verontwaardiging in den blik.</p>
<p>"Ja, het is zoo, mijn kind; en hij ging zooverre in zijnen
<!-- Page 183 -->onbeschaamden overmoed dat hij ook den Erembalds
en zelfs uwen vader hunne vrije geboorte durfde
ontloochenen."</p>
<p>"De booze valschaard! Was er dan geen ridder, geen Erembald
daar om hem den lasterenden mond te sluiten?"</p>
<p>"Gij wilt zeggen, mijn kind, dat ik onmiddellijk de eer van
ons had moeten wreken?"</p>
<p>"Neen, gij niet, vader", antwoordde Dakerlia, eensklaps
bedarende, "gij zijt te oud; maar hebben onze jonge ridders dan
geen Kerlenbloed meer in de aderen?"</p>
<p>"Ah, Dakerlia", riep Bobrecht, "wees zeker, ware ik heden ten
hove geweest, ik hadde den onbeschaamden Isegrim mijnen
handschoen in het aangezicht gesmeten!"</p>
<p>"Het is juist wat ik heb gedaan", zeide Segher Wulf ... "Nu,
Dakerlia, waarom verbleekt gij dus? Indien een ander ridder,
zonder wraak te eischen, ons geslacht zoo diep had laten hoonen,
gij zoudt hem lafaard noemen en hem minachten. Wees dus
rechtvaardig voor uwen vader en prijs hem, omdat hij zijnen
plicht getrouw bleef."</p>
<p>"O, God, de wolk, de duistere wolk aan onzen schoonen hemel!"
klaagde Dakerlia met de handen opgeheven.</p>
<p>"En heeft Ghyselbrecht uwen handschoen opgeraapt?" vroeg
Robrecht.</p>
<p>"Neen, de lafaard zocht een uitvlucht in de bewering dat ik,
als Kerel, geen vrij man zou zijn en hij, edel geboren, dus dezen
kamp niet mag aanvaarden."</p>
<p>"Ach, vader, hoe hebt gij mij doodelijk verschrikt!" zuchtte
Dakerlia, met oogen die van plotselijke blijdschap straalden.
"Ghyselbrecht heeft geweigerd? Ik voel mij genijgd om onzen
boozen vijand daarvoor te zegenen."</p>
<p>"Gij vreest dus uitermate mij ten kamp te zien gaan, Dakerlia?
Hoe dikwijls nochtans heb ik in mijn leven de eer van mijnen
eigen naam of de eer van ons geslacht te verdedigen gehad? God
heeft mij tot nu toe het leven laten behouden. Waarom zou Hij
heden mij Zijne bescherming onttrekken?"</p>
<p>Dakerlia wierp hare armen om zijnen hals en zeide, hem
teederlijk zoenende:</p>
<p>"Ja, ja, vader lief, gij hebt gelijk: de hemel zou, evenals
vroeger, <!-- Page 184 -->dengenen bijstaan die het recht
verdedigt. Gij hebt wel gedaan en uwen plicht vervuld, met de
lasteraars der Kerels tot zwijgen te brengen, maar ik ben toch
zoo gelukkig dat Ghyselbrecht den kamp heeft geweigerd! Mijnen
vader, mijnen goeden vader blootgesteld weten aan gevaar, aan
doodsgevaar, ach, de gedachte alleen doet mij sidderen als een
riet!"</p>
<p>"En toch moet ik vechten, mijn kind."</p>
<p>"Hemel, gij moet vechten?"</p>
<p>"Dezen namiddag, te twee uren."</p>
<p>"Neen, o neen, Ghyselbrecht heeft geweigerd!"</p>
<p>"Ja, maar een ander ridder heeft mijnen handschoen opgeraapt
en den kamp aanvaard."</p>
<p>Dakerlia sloeg zich de handen voor de oogen en begon te
weenen.</p>
<p>"Maar, mijne lieve Dakerlia, waarom zulke bittere tranen te
storten?" zeide Robrecht. "Uw heer vader zal niet strijden. Ik
neem zijne plaats in en zal kampen tegen zijnen vijand. Ik ben
jong en sterk."</p>
<p>"Gij, Robrecht, gij vechten in den krijt!" riep Dakerlia met
nog meerdere verschriktheid.</p>
<p>"Ik of uw vader; een onzer moet toch den geworpen handschoen
lossen."</p>
<p>"Zwijgt, zwijgt beiden; gij doet mij sterven van angst!"</p>
<p>"Wat gij mij voorstelt is onmogelijk, mher Sneloghe", zeide
Segher Wulf.</p>
<p>Dakerlia slaakte eenen luiden gil. Haar vader vatte hare hand
en sprak troostend:</p>
<p>"Nu, mijn kind, ontstel u niet zoozeer over een voorval dat
een ridder elk oogenblik in zijn leven kan ontmoeten. Gij, zoo
moedig en zoo fier, zoud nu misschien gaan wenchen dat ik
laffelijk den wreedsten hoon verdrage? Ik begrijp: het geluk dat
u zoo mild toelachte is bedreigd, niet waar? Uw huwelijk ..."</p>
<p>De maagd legde, met eenen pijnlijken kreet, de hand op den
mond haars vaders en versmachtte dus het woord dat haar
kwetste.</p>
<p>"Mijn huwelijk, mijn huwelijk?" morde zij. "Zie, ja, mijn
geluk was te groot, het moest gestoord worden; ik heb het
voorgevoeld, ik heb het gedroomd ... maar indien mijne smart en
mijn schr<!-- Page 185 -->ik eene andere bron hebben dan de
liefde tot u, mijnen vader, dat de alziende God mij terugwerpe
voor altijd in het ijselijk verdriet dat mijnen boezem heeft
verknaagd!"</p>
<p>"Ik bid u, mher Wulf, laat mij voor u in het strijdperk
treden", zeide Robrecht. "Niemand kan twijfelen aan uwen moed.
Gij hebt zoovele schitterende bewijzen uwer onversaagdheid
gegeven. Nu zijt gij reeds oud. Ik ben behendig en sterk. Stem
toe; laat mij de eer van Dakerlia's vader wreken!"</p>
<p>"Ik dank u om uwe dienstvaardigheid, mijn vriend Sneloghe",
sprak mher Wulf. "Al wilde ik u mijne plaats overlaten, het ware
onmogelijk: de graaf zelf heeft de beide kampers bij name
aangewezen. Wat zou men denken, indien ik terugtrad, ik, die den
handschoen heb geworpen? Mij ontbreekt de mannelijke kracht nog
niet, en ik zal toonen dat de oude Wulf Van Lampernisse nog de
sterkte, de behendige kamper is van vroeger dagen. Dakerlia heeft
ongelijk zich zoo diep te ontstellen. God zal mij helpen; Hij zal
in mij het recht laten overwinnen ... Wees toch redelijk, jonkver
Witta; gij insgelijks, gij weent en snikt? Wilt gij beiden mij
allen moed ontrooven?"</p>
<p>"Maar wie is dan uw tegenkamper?" vroeg Robrecht.</p>
<p>"Gij kent hem waarschijnlijk niet", antwoordde Segher Wulf
aarzelende.</p>
<p>"Zijn naam is?..."</p>
<p>"Jakob ... van Waesten, meen ik."</p>
<p>"Jakob? De Leeuw van Waesten! O, hemel!"</p>
<p>"De Leeuw, de reusachtige ridder, voor wiens blik elkeen
beeft? Hij, uw tegenkamper?" kreet Dakerlia op den toon der
diepste wanhoop, "o, mijn arme vader! Wee mij, wee mij!"</p>
<p>En zij verborg haar aangezicht op haars vaders hart, legde
haren arm om zijnen hals, stortte tranen op zijne borst en bleef
zoo ontroosbaar weenen en snikken, welke pogingen men ook
aanwendde om eenige verlichting in haren verschrikten geest te
brengen.</p>
<h4>Voetnoten:</h4>
<a name='Footnote_46_46'></a><a href='#FNanchor_46_46'>[46]</a>
<div class='note'>
<p>Zulke weigering van een tweegevecht door eenen ridder jegens
eenen Kerel, om dezelfde reden, vindt men aangeteekend bij
GALBERTUS, <i>M&eacute;m. rel. &agrave; l'hist. de Fr.</i>, t.
VIII, 252.</p>
</div>
<a name='Footnote_47_47'></a><a href='#FNanchor_47_47'>[47]</a>
<div class='note'>
<p>Het strijdperk noemde men <i>Krijt</i> (Krettz).</p>
<p><br>
"Doe gingen sie uten <i>Crite</i> keren<br>
Metten Crytwaerders totden Coninc."<br>
</p>
<p><br>
<i>Reinaert de Vos</i>, vers 7450 en 7451.<br>
</p>
</div>
<hr style='width: 65%;'>
<a name='IX'></a>
<h2>IX</h2>
<br>
<!-- Page 186 -->
<p>De tijding, dat er dien namiddag tusschen twee ridders een
kamp om leven en dood zou worden gestreden, had zich wondersnel
tot in de uiterste hoeken der stad verspreid.</p>
<p>Ook reeds lang voor het gestelde uur verdrong zich de menigte
niet alleen op den burg, maar zelfs in de aanpalende straten.</p>
<p>Volgens het bevel des graven, had men op het binnenplein van
den burg den <i>krijt</i> gesteld, dit is eene vierkante
omheining van houten palen met dikke koorden, die niemand mocht
overschrijden en waarbinnen de kamp moest geschieden.</p>
<p>Aan elk der beide uiteinden van het vierkant, langswaar de
strijders binnen het perk zouden treden, stonden vier
krijtwaarders en twee trompers of bazuinblazers.</p>
<p>Achter hen, binnen een insgelijks voorbehouden omtrek, hielden
zich de twee kampers nevens hun strijdpaard, in afwachting dat
het sein tot den aanval wierd gegeven.</p>
<p>Jakob de Leeuw stond aan den kant die naar 's graven hof zich
verlengde; Segher Wulf naar de zijde van St-Donaas.</p>
<p>Beiden waren omring van eenige vrienden en van schalken, om
hun paard te bedwingen en hunne wapens te dragen.</p>
<p>Rondom den krijt en drukkend op de koorden, ondanks de
pogingen der schildwachten, stond de volksschaar zoo dicht
opeengepakt, dat men niets zag dan eene zee van hoofden, zich nu
en dan golvend bewegende onder het machtig gedrang van andere
nieuwsgierigen, die bij de poorten van den burg vooruitwoelden om
nog plaats te vinden.</p>
<p>Alle gebouwen, die uitzicht hadden op het strijdperk, krielden
van menschen; de vensters waren vervuld met vrouwen; het mindere
volk, de schalken en onvrijen zaten op daken en torens.</p>
<p>Alleen de breede gaanderij, boven de Loove van het paleis, was
nog geheel ledig. Wel stonden daar, rondom eene soort van
troongestoelte, eenige zetels voor de kamprechters; maar dezen
zouden slechts verschijnen op het bepaalde uur.</p>
<p>In afwachting waren de beide kampers bezig met de laatste
stukken hunner wapenrusting zich aan de leden te bevestigen.</p>
<!-- Page 187 -->
<p>Segher Wulf werd hierin geholpen door Robrecht Sneloghe en
door Eustaas Van Steenvoorde. Allereerst gespte men hem het
harnas voor de borst, boven zijn maliehemd van ijzeren ringen;
dan den halsberg, de arm- en bilplaten, de knieschijven en
eindelijk den vergulden helm met het neergelaten vizier, waardoor
men niets kon zien dan de oogen van den kamper.</p>
<p>Zoo stond hij daar nu, van hoofd tot voeten overdekt met ijzer
en staal, nevens zijn reusachtig paard, dat insgelijks op hoofd,
borst en rug door metalen platen was beschut.</p>
<p>Zijne strijdwapens, die een paar schildknapen achter hem
gereed hielden, bestonden in eene lange speer of lans, in een
breed zwaard en in een vierkant schild.</p>
<p>Volgens de wetten van den krijt moesten de kampers eerst
elkander te paard en met de speer aanvallen. Leverde deze proeve
geenen beslissenden uitslag op of werd een van beiden uit den
zadel gelicht zonder doodelijk te zijn gewond, dan zou men den
kamp te voet en met het zwaard voortzetten, totdat een hunner om
genade smeekte of den geest gaf.</p>
<p>Reeds alsdan lag in de menschelijke natuur de onuitlegbare
lust, de hatelijke nieuwsgierigheid om bloedige, om
zielverschrikkende tooneelen bij te wonen. Men wist nu dat de
strijd om leven of dood zou zijn en dat dus een dezer moedige
ridders onder de oogen der menigte ging sterven; en evenwel
heerschte er tusschen de saamgedrongene volksschaar een luid
geschater, een bruisend gemor, dat slechts van het vroolijk
ongeduld der toeschouwers getuigde.</p>
<p>Eensklaps veranderde dit verward gerucht in een lang gejuich,
in eenen galmenden zegekreet, waarboven de roep: "Leve de graaf!
Heil graaf Karel!" met meer kracht zich verhief.</p>
<p>De vorst was boven de Love van zijn paleis verschenen en had
plaats genomen onder het verhemelte van rood brocade, dat daar
was opgericht. Nevens hem stonden twee wapenboden met gevlagde
bazuinen; van wederzijde zaten de kamprechters; en verder op deze
verhevene gaanderij hielden zich de ridders van 's graven
hof.</p>
<p>Het sein zou welhaast worden gegeven.</p>
<p>Segher Wulf moest dan een oogenblik van mismoed of van angst
ondergaan; want hij sloot mher Sneloghe in zijne armen en zeide
hem met ontroerde <!-- Page 188 -->stem:</p>
<p>"Robrecht, mijn zoon, niemand weet wat God zal beslissen.
Heden kan mijn laatste dag zijn. Een oud krijgsman als ik vreest
den dood niet; maar ik ben vader, mij beeft het hart bij de
gedachte dat mijne lieve Dakerlia alleen op de wereld zou
blijven. Ach, ik smeek u, doe mij de belofte dat gij haar, indien
ik bezwijk, uw leven lang zult blijven beminnen; dat gij haar een
trouwe echtgenoot zult zijn, een goede broeder, een liefderijke
beschermer!"</p>
<p>"De hemel zal het recht de overwinning gunnen", antwoordde
Robrecht, "maar, hoe het zij, mher Wulf, elke klop van mijn hart
zal toegwijd blijven aan het geluk van uw kind."</p>
<p>"Dit is mij genoeg: ik heb vertrouwen in uwe oprechtheid, mijn
zoon. Vergeten wij nu dat wij vader zijn om nog eens de
onverschrokken krijgsman te worden dien men vroeger roemde om
zijne behendigheid. Keert het lot der wapens tegen mij, ik sterf
voor de eer van mijn geslacht en voor de vrijheid van mijn
land!"</p>
<p>Een eerste bazuingeschal verwittigde de kampers dat zij zich
tot den aanval moesten bereiden.</p>
<p>Men hield hen te paard en gaf hun de lange speer in de hand.
Zij naderden tot de koorden van den krijt.</p>
<p>Eene doodsche stilte heerschte tusschen de menigte.</p>
<p>Nu de toeschouwers de kampers op hunne paarden konden zien
zitten, drong een gevoel van medelijden in veler harten voor
Segher Wulf. Hij scheen wel sterk gebouwd; maar zijn tegenstrever
geleek een reus en was een gansch hoofd grooter dan hij.</p>
<p>"Heb betrouwen in Gods bescherming!" zeide Robrecht, die
nevens het paard van Segher Wulf stond. "Heb goede hoop: Dakerlia
zit geknield voor het kruisbeeld en bidt voor u."</p>
<p>"Ach, spreek mij niet van Dakerlia!" zuchtte mher Wulf.</p>
<p>"Denk veeleer aan uw kind; houd uwe welbeminde Dakerlia voor
oogen", sprak Robrecht met geestdrift. "Het zal u sterk maken en
uwen moed verdubbelen."</p>
<p>"Inderdaad", kreet de oude krijgsman, "voor haar moet ik
overwinnen, voor haar moet ik leven!"</p>
<p>De bazuinen op de Loove hergalmden eenmaal; dan nog eens ...
Bij het derde sein wierpen de krijtwaarders de koorden der twee
ingangen ter <!-- Page 189 -->aarde ... en geen hinderpaal
belette nog den aanval.</p>
<p>De kampers staken de lans aan hunnen zadel, dreven de spoor in
de lenden hunner dravers en renden met speer en schild vooruit,
naar elkander toe.</p>
<p>Deze eerste schok had geen merkbaar gevolg; de beide lansen
waren afgeschampt op de schilden.</p>
<p>Weder hernamen de moedige ridders hunnen loop en vernieuwden
zulke pogingen nog meermaals.</p>
<p>De speren bonsden als hamerslagen op de schilden, het staal
krijschte op het ijzer der harnassen, de paarden huilden onder
den slag der spoor, die het bloed hun uit de zijde drukte. De
menigte liet nu en dan een goedkeurend gejuich hooren, of
getuigde door een hol gemor het ongeduld, wanneer een steek, die
een der strijders scheen te moeten doorboren, zijn doel
miste.</p>
<p>Robrecht en de overige Erembalds begonnen meer vertrouwen in
den uitslag van het gevecht te krijgen; want het was zichtbaar
dat Segher Wulf, indien hij min sterk dan zijn vijand was, dit
gebrek aan lichaamskracht door zijne behendigheid ruimschoots
vergoedde. Inderdaad, hij had al de steken, die hem waren
toegebracht geworden, afgeweerd, terwijl hij meer dan eens zijnen
tegenhanger zoo hard op het volle harnas had getroffen, dat deze
reeds tweemaal in den zadel had gewankeld.</p>
<p>Maar dit vertrouwen begaf hen bij den zesden loop. Het paard
van Segher Wulf viel op de knie&euml;n, en scheen ijdele pogingen
in te spannen om weder op te staan.</p>
<p>De toejuichingen der Isegrims weergalmden boven de Love.</p>
<p>Gelukkig dat Jakob de Leeuw, door den begonnen loop
voortgerukt zich niet kon omkeeren, vooraleer het paard van
Segher Wulf zich had opgericht, en deze tot het andere einde van
den krijt was gereden, om afstand voor eenen nieuwen en felleren
aanval te nemen.</p>
<p>Weder stormden zij op elkander los. Segher Wulf trof Jakob de
Leeuw zoo geweldig voor de borst op den halsberg, dat zijne speer
plooide en aan twee stuken brak; maar mher Jakob boog zich als
uitgeput over het hoofd van zijn paard, terwijl, van den harden
schok, het bloed hem uit neus en mond vloeide.</p>
<p>Een bazuingeschal hergalmde. Volgens de wetten van den krijt
mocht men nu het gevecht te paard niet meer voortzetten. Men zou
den kampers <!-- Page 190 -->eenige rust gunnen en dan het sein
geven tot de beslissende worsteling te voet en met het
zwaard.</p>
<p>Jakob de Leeuw ging buiten het perk bij zijne vrienden, die
hem den helm afnamen, hem te drinken gaven en zijn aangezicht met
frisch water van zweet en bloed reinigden.</p>
<p>Deze hulp en lafenis boden de Erembalds insgelijks hunnen
moedigen vriend Segher Wulf. Zij juichten reeds over zijne
waarschijnlijke overwinning, want tot nu toe waren al de kansen
hem voordeelig geweest.</p>
<p>Robrecht omhelsde hem met blijdschap en murmelde nog den naam
van Dakerlia aan zijn oor, in de overtuiging dat het denken aan
zijn kind hem dus behendig en machtig had gemaakt.</p>
<p>De oude kampioen had evenwel geene aanmoediging noodig; de
strijd zelf had hem aangevuurd en hem weder jong gemaakt. Hij
scheen nu met ongeduld naar het hervatten der worsteling te
snakken, en sprak woorden die van zijn eindeloos vertrouwen in
eene beslissende zegepraal getuigden.</p>
<p>Ook toen het sein zich liet hooren, greep hij zijn breed
zwaard in de beide banden en sprong juichend in den krijt.</p>
<p>Nu begon er een akelig gevecht. De zwaarden draaiden
onverpoosd door de lucht en vormden bliksemende kringen boven de
hoofden der strijders, nu en dan als hamers nederbonzend op
schild of helm of schouderplaat, met zulke reuzenkracht, dat zij
niet alleen de kampers van pijn en woede deden huilen, maar zelfs
meer dan eens het krijschend staal vurige vonken ontlokten.</p>
<p>Het was hier eveneens zooveel om behendigheid als om
lichaamsmacht te doen; hij, die door eene vlugge beweging zijnen
tegenstrever kon verrassen, om hem tusschen de voegen zijner
wapenrusting te treffen, zou waarschijnlijk overwinnen.</p>
<p>Ook liepen de kampers rondom elkander, bleven staan, sloegen
toe, weken terzijde, weerden het vijandelijk zwaard af, bukten
zich, mikten, sprongen vooruit, staken en hakten zonder eenige
verpoozing, zoodat de toeschouwers zelven het hoofd draaide bij
het gezicht zulker snelle bewegingen en zulker reusachtige
inspanning van krachten.</p>
<p>Het zweet moest onder den geblutsten helm van der strijders
voorhoofd stroomen; want een heete damp steeg zichtbaar uit al de
voegen hunner <!-- Page 191 -->wapenrusting op. Menige slag had
wellicht hun het vleesch onder de ijzeren platen verpletterd of
erg gekneusd. Zeker hadden zij reeds door de ringen van hun
maliehemd opene wonden ontvangen, want het bloed droop Segher
Wulf op den halsberg, en bloed vloeide mher Jakob van de vingeren
zijner ijzeren handschoen.</p>
<p>En evenwel gingen zij voort met immer even woedend te kampen;
men hoorde ze schelden en elkander hoonen, men hoorde ze juichen
en vermaledijden....</p>
<p>Er kwam echter een oogenblik dat de adem hun ontbrak en de
borst hun gloeide, als wierde zij door een vlammend vuur
verteerd.</p>
<p>"Rust! een weinig rust!" morde Jakob de Leeuw.</p>
<p>"Ja, rust, een oogenblik", antwoordde mher Wulf.</p>
<p>En de kampers, bij gemeene overeenkomst, traden eenige stappen
terug en bleven, met opgeheven zwaard en tot onmiddellijke
verdediging gereed, daar staan hijgen, zoo geweldig en zoo snel
dat men de borstplaat van hun harnas als de tafel van een
blaasbalg zag op- en neergaan.</p>
<p>Dit lang en wreed gevecht had de menigte met ontzag en
bewondering getroffen. Er heerschte een diepe stilte; want elkeen
gevoelde dat het einde dezer bloedige worsteilng naderde en het
lot der wapenen over het leven van een der heldhaftige strijders
ging beslissen? De onzekerheid, de twijfel deed het hart der
toeschouwers angstig kloppen; de meesten nog wenschten de zege
toe aan den behendigen ridder die, ondanks zijne mindere
gestalte, tot dan met ongeloofelijke kunde en sterkmoedigheid
weerstand had kunnen bieden aan zijnen reusachtigen
tegenkamper.</p>
<p>"Het moet eindigen tusschen ons, vermaledijde Blauwvoet!" riep
Jakob de Leeuw zijnen vijand toe.</p>
<p>"Welnu, dat het eindige, valsche Isegrim! Geene schilden
meer!" antwoordde hem Segher Wulf.</p>
<p>"Het zij zoo, geene schilden meer; elke slag bijte in het
vleesch!" kreet de Leeuw, terwijl hij, door mher Wulf hierin
nagevolgd, zijnen beukelaar verre in den krijt wegsmeet. "Zijt
gij bereid, Blauwvoet?"</p>
<p>"Ik heb dorst naar uw bloed, Isegrim! Achteruit, tot bij de
krijtkoorde!"</p>
<!-- Page 192 -->
<p>"Welaan!"</p>
<br>

<hr style='width: 65%;'>
<br>

<div class="center"><img src='images/192.png' width='400' alt=
'"Mijn vader, mijn arme vader!" kreet zij."'><br>
 <i>"Mijn vader, mijn arme vader!" kreet zij."</i></div>
<hr style='width: 65%;'>
<p>Zij weken elk tot bij den tegenovergestelden kant van het
perk, hieven hun zwaard op, mikten op hunnen vijand met vlammende
oogen, berekenden hunnen slag en riepen:</p>
<p>"Totterdood!"</p>
<p>"Totterdood!"</p>
<p>En zij stormden razend en huilend op elkander los. De zwaarden
bliksemden door de lucht en vielen neder met zulke ontzettende
kracht, dat de dubbele slag, hol en scherp tevens, tegen de
omstaande gebouwen hergalmde.</p>
<p>Een schreeuw van angst, een gehuil van afgrijzen doorliep de
menigte.</p>
<p>Daar lagen de beide kampers doodelijk getroffen ten gronde;
mher Jakobs helm was gekloofd; zijne hersens moesten hem onder
het bekkeneel zijn verpletterd. Segher Wulf had eene breede wonde
over hals en <!-- Page 193 -->schouder; het bloed stroomde onder
zijn hoofd tot eenen rooden plas te zamen.</p>
<p>Een bazuingeschal verkondigde dat de kamp was gesloten.</p>
<p>Op dit sein liepen de magen en bekenden der kampers met de
heelmeesters binnen den krijt om hulp te brengen of om het lijk
van hunnen ongelukkigen vriend voor schennis te behoeden en het
met de verschuldigde eer van daar te doen wegvoeren. Reeds kwamen
de krijtdienaars met twee draagbaren toegeloopen.</p>
<p>Wat Jakob de Leeuw betreft, die had wel waarlijk den geest
gegeven; want men bespeurde zijne bloote hersens door de klove
van zijnen helm.</p>
<p>Segher Wulf leefde nog; alhoewel zijne oogen gesloten waren en
zijn gelaat met de lijkachtige loodverf des doods was overtogen,
verroerde hij nu en dan nog krampachtig handen en voeten.</p>
<p>De Erembalds stonden stom en verpletterd rondom hem; eenigen
hielpen den heelmeester in het ontgespen der wapenrusting. Allen
echter zagen in deze sidderende beweging der leden van hunnen
gewonden vriend niets dan de laatste kramp der zieltoging.</p>
<p>Robrecht Sneloghe zat geknield bij het hoofd van Segher Wulf,
den hemel het schrikkelijk onheil klagende en zijne tranen
mengende met het bloed van den armen ridder. Ach, wat zou de
liefderijke Dakerlia gebeuren? Zou haar hart niet breken, zou zij
niet sterven van rouw en smart?</p>
<p>Dit schromelijk gepeins ontrukte telkens den jongeling eenen
nieuwen angstschreeuw, en hij sloeg zich de handen voor de oogen
als om het spookgezicht te verjagen dat hem de ijskoude des doods
door de aderen deed vlieten.</p>
<p>Intusschentijd had de heelmeester, door zijne dienaars en door
eenige Erembalds geholpen, Segher Wulf van al de stukken zijner
wapenrusting ontdaan, en door een eerste verband zijne wonde zoo
goed mogelijk gesloten. Hij scheen zeer voldaan over zijnen
arbeid en toonde den omstanders met zekere fierheid dat het bloed
nog slechts bij druppels tusschen de opgelegde pleisters en
doeken doorsijpelde.</p>
<p>Men had, op zijn bevel, een pluimenbed aangebracht en het met
eenige kussens op de draagbaar uitgespreid.</p>
<!-- Page 194 -->
<p>"Heeren", zeide hij tot de omstaande vrienden van Segher Wulf,
"de wonde is verschrikkelijk, inderdaad; maar alle hoop is niet
volstrekt verloren. In mijne meening is geen edel lichaamsdeel
gekwetst. Wel is het sleutelbeen verbrijzeld, maar dit kan
genezen. Indien hij geen bloed meer verliest en het vuur zich
niet in de wonde zet, zouden wij hem nog het leven kunnen
behouden. Hebt aldus goeden moed, gij vooral, mher Sneloghe, die
van schrik en treurnis schijnt te willen bezwijken. Helpt ons nu,
heeren, den armen ridder zachtjes, voorzichtig, zeer voorzichtig
op de baar te leggen. De minste beweging kan zijne wonde weder
openen, het ware hem een onherroepelijk doodvonnis. Wij zullen
hem naar zijnen Steen dragen; de opene lucht doet hem kwaad."</p>
<p>Men gelukte er in het beweeglooze lichaam van Segher Wulf op
de baar te leggen, zonder het verband zijner wonde te hebben
ontschikt; en zoo begaf men zich, stap voor stap, naar den kant
der Hoogpoort.</p>
<p>De Erembalds volgden treurig en met vochtige oogen, als
vergezelden zij eene lijkbaar naar het kerkhof. Robrecht Sneloghe
weende, maar scheen anders alle bewustheid te hebben verloren;
want hij hield den blik ten gronde en stapte wankelend voort, als
een dronken mensch. In zijne overtuiging was Segher Wulf dood, of
de laatste levensvonk zou in hem uitgedoofd zijn vooraleer men
den Steen zou bereiken. Dakerlia! Welk akelig oogenblik! En hoe
de gedachte aan dit zielscheurend tooneel hem ook deed
terugijzen, hij mocht het niet ontwijken; hij had eenen heiligen
plicht te vervullen: Dakerlia steunen, troosten en haar sterk
maken, om zonder sterven den vervaarlijken slag te doorstaan.</p>
<p>Terwijl hij eenige klaarte in zijnen geest poogde op te roepen
en zijne krachten tot het vervullen der pijnlijke taak
verzamelde, was de treurige stoet dwars door de menigte in de
Hoogstraat geraakt.</p>
<p>Reeds zag men in de verte den toren van sher Wulfs Steen, toen
voor het hoofd van den stoet de volksschaar eensklaps vlottend
bewoog, als week zij terug voor eenen onverwachten drang.</p>
<p>Daar sprong eene kermende jonkvrouw met de armen in de hoogte
van tusschen de menigte ... Waarlijk had iemand de arme Dakerlia
verwittigd van het schromelijk onheil dat haar dien dag had
getroffen.</p>
<!-- Page 195 -->
<p>Zij liep tot de draagbaar, staarde bleek en bevend op het
levenloos gelaat haars vaders, slaakte eenen grievenden noodkreet
en viel zonder gevoel achterover in de armen van Robrecht en van
den proost van St-Donaas.</p>
<p>Het was een oogenblik van onuitsprekelijken angst ... Het
hoofd van het arme meisje hing ontzenuwd op haren schouder; hare
oogen waren gesloten, de bleekheid des doods ontverfde haar
gelaat.</p>
<p>Op de wangen aller omstanders vloeiden tranen van deernis.</p>
<p>Robrecht, door smart en medelijden weggerukt, legde zijne
lippen op het bleeke voorhoofd zijner verloofde. Hem bleef
slechts de kracht om in onduidelijke woorden den hemel de
wreedheid van het lot te klagen.</p>
<p>"Dakerlia, arme Dakerlia!" murmelde hij. "God, o God! Wee,
wee!"</p>
<p>Op raad van den heelmeester, had de stoet zich vooruitbegeven,
ten einde aan Dakerlia, als zij tot bewustzijn zou komen, het
gezicht van haren gekwetsten vader te onttrekken.</p>
<p>Reeds moest de draagbaar sher Wulfs Steen bereikt hebben,
vooraleer de lieden, die men uitgezonden had, met koud water en
edik terugkeerden.</p>
<p>Nauwelijks had men Dakerlia's voorhoofd en wangen bevochtigd,
of zij opende de oogen, staarde eene wijl als zinneloos op
degenen die haar omringden, sprong dan recht en zocht de
draagbaar met den blik.</p>
<p>"Mijn vader, mijn arme vader!" kreet zij. "Dood, o God! En ik
leef nog!... Ik wil niet leven, ik wil hem volgen in het
graf!"</p>
<p>En zij begon zich de borst met hare nagels te verscheuren, als
hadde de wanhoop haar waarlijk met zinsverbijstering geslagen.
Intusschen worstelde zij om los te raken uit de vriendenhanden
die haar poogden te wederhouden: naar huis wilde zij loopen om
daar, op het lijk haars vaders, te sterven, ten einde hunne
zielen te zamen de reis naar de eeuwigheid mochten
aanvaarden.</p>
<p>Robrecht poogde haar te bedaren en sprak allerlei zoete,
troostende woorden tot haar; maar zij hoorde hem in het eerst
niet.</p>
<p>Eindelijk scheen zij, door uitputting van krachten, zelve tot
eenige aandacht bekwaam geworden, want zij riep eensklaps
uit:</p>
<!-- Page 196 -->
<p>"Robrecht, wat zegt gij? 0, bedrieg mij niet! Mijn vader is
niet dood? Wiens lijk was het dan dat voor mijne oogen heeft
gespookt? Ben ik zinneloos? Heb ik gedroomd? Waarom liegen bij
een graf?"</p>
<p>"Ach, uit medelijden met mij, Dakerlia lief, hoor mij aan! Uw
vader leeft; hij is wel erg gewond, maar er is nog hoop. De
heelmeester zegt dat hij kan genezen. Waarom dus vertwijfelen,
alsof gij geen geloof meer hadt in Gods goedheid?"</p>
<p>"Gij bedriegt mij niet, Robrecht?"</p>
<p>"Neen, Dakerlia. Kom nu stil aan, naar huis, en houd u sterk.
Wees zeker, uw vader kan genezen; mijne bedrukte ziel roept mij
toe dat hij zal genezen."</p>
<p>"Eilaas, eilaas! Kom; ik wil hem zien, hem troosten of bidden
nevens zijn doodbed!" zuchtte Dakerlia, die voelde dat hare
krachten haar weder dreigden te begeven.</p>
<p>Zij leunde zwaar op den arm van Robrecht en op den arm van den
ouden Bertulf. Hare stappen waren wankelend en zij liet het hoofd
op de borst hangen. Dan eerst ontstroomde haar een tranenvloed,
en hijgde en snikte zij met krampachtige bewegingen der
borst.</p>
<p>Zonder nog een woord te spreken, zonder in schijn acht te
geven op de vertroostingen van Robrecht, liet zij zich tot in de
groote zaal harer woning leiden.</p>
<p>Hier drukte zij den wensch uit om haren vader te zien, maar
men deed haar begrijpen dat de heelmeesters bezig waren met hem
te ontkleeden, en daarna een nieuw vast verband op zijne wonden
zouden leggen. Zij moest geduld hebben; de kastelein Hacket zou
zich naar haars vaders kamer begeven en haar komen verwittigen
zoohaast het haar zou toegelaten worden bij hem te gaan.</p>
<p>Door dit beletsel in hare smart getergd, borst Dakerlia in
nieuwe tranen los. Zij zakte neder in eenen leunstoel en weende
en snikte sprakeloos, zonder acht te slaan op de troostende
woorden van Robrecht die, aan hare zijde zittende, een harer
handen in de zijne hield gedrukt.</p>
<p>Zoo, in eene doodsche smart verslonden, bleef zij wel een half
uur beweegloos zitten, totdat eindelijk de kastelein Hacket in de
zaal trad en haar zeide:</p>
<!-- Page 197 -->
<p>"Jonkver Wulf, gij moogt nu tot uwen vader gaan. Voor een
oogenblik slechts. Hij is nog buiten bewustheid, maar hij geeft
nu en dan zichtbare teekens van leven. De geneesheer heeft veel
hoop."</p>
<p>"Kom, kom, ik vlieg", kreet Dakerlia, rechtspringende.</p>
<p>"Zoo niet, jonkvrouw", bemerkte de kastelein, haar
wederhoudende. "Ik bid u, wees redelijk en hoor wat ik u zeg. Gij
moogt bij het bed uwe vaders niet spreken, geen enkel woord; ook
niet zuchten of klagen. Het minste gerucht kan den armen zieke
schadelijk, ja, doodelijk worden."</p>
<p>"Ik zal stil zijn, mijnen schrik, mijn verdriet met geweld
bedwingen", murmelde het meisje.</p>
<p>"Welaan dan, volg mij."</p>
<p>Allen verlieten de zaal en traden ten einde van den gang in
eene kamer welker beide vensters op de straat uitzagen.</p>
<p>Hier lag Segher Wulf nog met geslotene oogen en paarse wangen
op een bed uitgestrekt.</p>
<p>Dakerlia, door den proost en door Robrecht bewaakt, ging bij
het hoofdeneinde van het bed en staarde in stilte op het
levensloos gelaat haars vaders. Hare lippen beefden; haar strakke
blik scheen door ijzing en door angst met beweegloosheid
geslagen.</p>
<p>Gevoelde het hart des vaders de nabijheid van zijn kind, of
was het een bloot toeval? Althans, hij ontwaakte uit de diepe
bewusteloosheid, zijne wimpers hieven zich op, en hij keek zijne
bevende dochter eerst verbaasd en dan met eenen klaren blik van
teederheid aan. Ten minste zoo dacht Dakerlia; het scheen haar
zelfs dat zijne lippen eene beweging deden, als poogde hij haar
toe te lachen.</p>
<p>Alhoewel Dakerlia vast besloten had het bevel der geneesheeren
te gehoorzamen, kon zij de uitzinnige blijdschap, die haar bij
het gezicht dezer onverhoopte verrijzing kwam treffen, niet
wederstaan. Onder hare ontsteltenis bezwijkende, boog zij zich
over haren vader, zoende hem de wangen, stortte eenige heete
tranen op zijn voorhoofd en murmelde aan zijn oor:</p>
<p>"Vader lief, vader lief, heb moed: gij zult genezen!"</p>
<p>Maar de heelmeester en de geneesheer grepen haar bij de armen
en trokken haar, hoe zij ook stilzwijgend worstelde, met vereende
kracht <!-- Page 198 -->tot in de gang.</p>
<p>"Ongelukkige jonkvrouw", sprak de oude geneesheer verwijtend,
"zoo zoudt gij in eens uwen armen vader kunnen dooden! Zijn bloed
mag niet aangejaagd worden; het moet traag en rustig in de aderen
rondvloeien, anders zou het zijne wonde openen of ontsteken."</p>
<p>"Ach, laat mij tot hem wederkeeren!" zuchtte Dakerlia met
saamgevoegde handen.</p>
<p>"Neen, neen, gij moet in eene andere kamer gaan, achter in het
gebouw, verre van den zieke", zeide de geneesheer op strengen
toon.</p>
<p>Maar Dakerlia, die bij dit bevel als bij een doodvonnis
verschrikte, liet zich geknield voor de voeten van den geneesheer
vallen, hief de armen tot hem op en riep:</p>
<p>"O, wees medelijdend met mijne smart! Vergiffenis!
vergiffenis! Verwijder mij niet van mijnen vader! Ik wil hem
bewaken, hem verplegen, nacht en dag. Ik zal zwijgen als eene
stomme, mij stilhouden als eene slapende, geenen zucht over mijne
lippen laten stijgen. Zie, ik kruip voor uw aanschijn, ik zaai
mijne tranen voor uwe voeten!"</p>
<p>"Om Gods wil, laat zulke ijselijke smart u vermurwen, heer!"
smeekte Robrecht, die achter Dakerlia uit de kamer was gegaan.
"Verstoot toch hare bede niet!"</p>
<p>Door deernis getroffen, hief de geneesheer de maagd van den
grond en sprak:</p>
<p>"Welaan, jonkvrouw, beproeven wij het nog eens! Maar weet wel
dat, indien gij nog, al ware het slechts door een teeken, in
gevaar komt van uwen zieken vader te ontroeren, ik u
onverbiddelijk uit zijne kamer zal verwijderen, al moest men
daartoe geweld gebruiken. Ik ben verantwoordelijk en ik zal
mijnen plicht vervullen."</p>
<p>Dakerlia ging op de punten harer voeten binnen; zij sloeg nog
eenen blik op haren vader, wiens oogen weder gesloten waren
...</p>
<p>Dan vatte zij Robrecht de hand, leidde hem tot in het diepe
der kamer, toonde hem sprakeloos de knielbank voor het groote
kruisbeeld dat aan den muur hing en liet zich er op
nedergaan.</p>
<!-- Page 199 -->
<p>De jongeling zette zich nevens haar; beiden bogen het hoofd in
een vurig gebed.</p>
<p>Eene stilte, zoo diep en zoo volledig als de sombere ledigheid
van een gesloten graf, bleef uren en uren lang in de kamer
heerschen.</p>
<hr style='width: 65%;'>
<a name='X'></a>
<h2>X</h2>
<br>

<p>Het weder was sedert eenige dagen regenachtig en koud geweest;
maar dezen morgen had de zon zich aan eenen zuiver-blauwen hemel
verheven en de lucht was voor het jaargetijde uitnemend zoel en
verkwikkend.</p>
<p>In de Zuidzandstraat, omtrent St-Salvators kerk, wandelde een
ridder met langzame stappen over en weder. Hij scheen in diepe
overwegingen verslonden, want alhoewel hij meesttijds met eenen
somberen, strakken blik de oogen ten gronde hield gericht, hief
hij nu en dan het hoofd op en glimlachte, alsof eene verblijdende
gedachte hem door den geest schoot.</p>
<p>Van uit de Steenstraat kwam, zonder dat hij het bemerkte, een
ander ridder hem te gemoet. Deze, hem bereikt hebbende, klopte
hem gemeenzaam op den schouder en zeide:</p>
<p>"Nu, mijn vriend Disdir, wat benevelt toch uw gemoed zoo
uitermate, dat gij bij dage dwaalt en droomt als een
slaapwandelaar?"</p>
<p>"Ha, wees gegroet, mher Willem Van Wervick", antwoordde
Disdir. "Ik ben ziek geweest en kom mij nu een weinig in den
zonneschijn verwarmen."</p>
<p>"Ziek geweest, mher Vos? Daarvan zijt gij nog bleek? Men heeft
u sinds weken niet meer gezien. De koude koorts?"</p>
<p>"Neen pijn in het hoofd, steken aan het hart."</p>
<p>"<!-- Page 200 -->Gij hebt evenwel vernomen wat er is geschied
en hoe Segher Wulf in den krijt Jakob de Leeuw het hoofd heeft
gekloofd?"</p>
<p>"Ja, Willem, en tevens hoe Segher Wulf, doodelijk gewond, uit
den kamp werd gedragen. Hoe gaat het nu met mher Wulf, weet gij
het?"</p>
<p>"Gisterennammiddag nog ben ik hem gaan bezoeken. Hij is zes
dagen blijven liggen zonder spreken, en schier zonder bewustheid.
Nu houdt hij veeltijds de oogen geopend en zou wel eenige stille
woorden met de bezoekers wisselen, maar de geneesheeren, die
immer bij zijn bed staan, verbieden hem alle beweging en zelfs de
minste spanning des geestes."</p>
<p>"Arme Dakerlia, wat moet zij verdriet hebben!" zuchtte Disdir.
"Zij die haren vader zoo teederlijk bemint."</p>
<p>"Gij kunt het denken, mher Vos. Zij is schrikkelijk vermagerd
en vervallen. Het mag niet lang zoo voortduren, of de gevoelige
jonkvrouw wordt zelve erg ziek."</p>
<p>Eene lichte spotgrijns trok Disdirs lippen te zamen.</p>
<p>"Robrecht Sneloghe was zeker in sher Wulfs Steen, toen gij er
kwaamt?" vroeg hij.</p>
<p>"Inderdaad, het is niet verwonderlijk."</p>
<p>"En hij houdt zich veel meer bezig met Dakerlia dan met haren
ongelukkigen vader? Hij troost haar?"</p>
<p>"Zooals gij zegt, Disdir; toen ik in de ziekenkamer trad,
hield Robrecht eene van Dakerlia's handen en ik zag dat hem van
medelijden de tranen in de oogen stonden."</p>
<p>"De lafaard! Een man weenen als een meisje!" gromde Disdir Vos
op zonderling nijdigen toon.</p>
<p>"Lafaard? Robrecht Sneloghe een lafaard?" herhaalde Willem Van
Wervick verbaasd. "Omdat hij deernis heeft met ...?"</p>
<p>Maar hij werd onderbroken door het voorbijrijden van eenen
grooten wagen, die hem dwong terzijde te gaan.</p>
<p>Toen zij wat verder bij den kerkhofmuur stonden, zeide Disdir,
die zich intusschen had bedwongen:</p>
<p>"Mij vloog de overweging door den geest dat het eenen man,
eenen ridder, niet betaamt zoo weemoedig en zoo flauwhartig te
zijn ... Nu zal toch Robrechts huwelijk voor langen tijd
uitgesteld moeten blijven?"</p>
<p>"Zeker; geneest Segher Wulf, hij zal slechts na verloop van
vele maanden het ziekbed kunnen verlaten."</p>
<!-- Page 201 -->
<p>"En sterft hij, dan volgt er een gansch rouwjaar."</p>
<p>"Dit schijnt u te verblijden?" vroeg mher Willem, hem scherp
in de oogen ziende.</p>
<p>Disdir Vos trok zwijgend de schouders op.</p>
<p>"Ik begrijp", morde zijn gezel, "gij insgelijks hebt Dakerlia
bemind en naar hare hand gestaan? Gij moet u het lot getroosten.
Dakerlia zal wel zeker Robrechts echtgenoote worden."</p>
<p>"Dit huwelijk is nog niet voltrokken!" gromde Disdir Vos met
eene vonk van zegevierende blijdschap in de oogen.</p>
<p>"Maar zijt gij zinneloos, mijn goede Disdir?" schertste Willem
Van Wervick. "Alzoo, gij meent het nog mogelijk dat Dakerlia Wulf
uwe vrouw worde?"</p>
<p>"Wie weet? Er loopt op een jaar zooveel water door de Reije.
Laat het oorlog worden in Vlaanderen, laat de Kerels te wapen
loopen tegen den graaf en de Isegrims ... Bij den vrede kunnen
zaken en menschen groote veranderingen ondergaan hebben."</p>
<p>"Ongetwijfeld, Disdir, indien het oorlog werd, maar dit is nu
niet meer waarschijnlijk. De graaf heeft het oordeel Gods
aanvaard. Segher Wulf heeft dus, door zijne overwinning,
Kerlingaland voor groote bloedstorting behoed."</p>
<p>"Gij meent het, mher Willem?" wedervoer Disdir Vos. "Alhoewel
ik ziek ben geweest, weet ik misschien beter dan gij wat er
omgaat. Is het niet waar dat de Isegrims van 's graven hof sedert
den kamp stilzwijgend en achterhoudend zijn geworden, en elkander
geheimzinniglijk de woorden in de ooren fluisteren, uit vrees dat
een Erembald of een andere Kerel iets verrasse van hetgeen er in
's vorsten raad gebrouwen wordt?"</p>
<p>Willem Van Wervick knikte bevestigend.</p>
<p>"Welnu, het kwaad dat men daar in het verborgen tegen de
Kerels smeedt zal onverwachts uitbreken. De proost van St-Donaas,
de kastelein, Robrecht Sneloghe en wie hunnen raad of hunne
zienswijze volgen, zijn blind. Zij willen niet zien wat er
geschiedt; zij zenden boden uit om de Kerels te doen stil
blijven; al wat zij zeggen is: geduld, geduld. De bloodaards! Zij
zullen ontwaken als Kerlingaland zal verloren zijn. Burchard
Knap, ziedaar de man, die alleen misschien nog onze vrijheid kon
redden ... En zij hebben hem onrechtvaardig laten veroordeelen,
zonder iets te <!-- Page 202 -->hebben gepoogd tot zijne
verdediging of zijne wraak!"</p>
<p>"Gij hebt wel gelijk", bevestigde Willem, "de proost van
St-Donaas is lijdzamer dan eene vrouw. Men noemt hem wijs; maar
met zulke wijsheid loopt men recht in de slavernij. Laat ons
echter niet denken dat de Kerels ondadig zullen blijven. Nog zes
dagen en de Hoop der Ambachten vergadert te Veurne. Daar zal men
over het lot van Kerlingaland beslissen en de Erembalds zullen er
niet alleen meester zijn. Ik zal er mij bevinden als
afgevaardigde van Proven, waar ik vele goederen heb."</p>
<p>"En ik insgelijks zal er tegenwoordig zijn, als gekozen om
Bekeghem-Ambacht te vertegenwoordigen ..."</p>
<p>"Zie, wie daar uit de Zuidzandstraat tot ons komt!" riep
Willem. "Als men van Loki spreekt ..."</p>
<p>"Robrecht Sneloghe!" mompelde Disdir Vos, met somberen haat in
de stem.</p>
<p>Maar dewijl hij bemerkte dat Robrecht naderde om hen te
groeten, bedwong hij zijne ontsteltenis en zag mher Sneloghe stil
glimlachende te gemoet.</p>
<p>Nadat zij eenige woorden hadden gewisseld over het zoele weder
en over den toestand van Segher Wulf, zeide Disdir Vos:</p>
<p>"Mag ik mher Snelogde vragen, hoe het met zijne verloofde
gaat? Wat moet toch die arme Dakerlia lijden!"</p>
<p>"Het is onbeschrijfelijk!" antwoordde Robrecht diep ontroerd.
"Sedert acht dagen heeft zij de kamer haars vaders nog niet
willen verlaten: zij rust des nachts bij zijn bed, met het hoofd
op eene tafel; maar slapen doet zij toch niet, want bij den
minsten zucht, bij de minste beweging haars vaders springt zij
recht. Hoe een meisje de krachten kan hebben om bij zulk leven
niet van uitgeputheid te bezwijken is onbegrijpelijk. Ook is zij,
och arme, zoo bleek en zoo mager geworden van dit lange waken en
van het overvloedig weenen, dat men ze niet meer zal herkennen,
de eerste maal dat zij zal uitgaan."</p>
<p>"En nu is uw huwelijk onbepaald verschoven?" vroeg Disdir.</p>
<p>"Eilaas, daaraan denken wij niet meer", zuchtte Robrecht.
"Late de goede God Dakerlia's vader genezen! Andere wenschen
voeden wij niet; anders vragen wij niet in onze gebeden."</p>
<p>Er lichtte eene vonk van blijdschap in Disdirs oogen; want de
treurige woorden van Robrecht bevestigden de verborgene hoop
zijns harten.</p>
<!-- Page 203 -->
<p>"Ik twijfel niet, of wij zullen u binnen acht dagen te Veurne
zien", zeide hij. "Houthem kiest u gewoonlijk tot zijnen
vertegenwoordiger."</p>
<p>"Waarschijnlijk zal ik de vergadering van den Hoop niet kunnen
bijwonen", antwoordde mher Sneloghe. "Het spijt mij grootelijks;
maar gij begrijpt, vrienden, de erge toestand van Segher Wulf? De
arme Dakerlia....?"</p>
<p>"En indien men daar tot den oorlog besluit?"</p>
<p>"Dan zullen wij onzen plicht doen, en goed en bloed ten beste
geven voor de vrijheid van Kerlingaland", antwoordde Robrecht.
"Hopen wij evenwel dat de wijsheid van onzen graaf dit ongeluk
zal voorkomen."</p>
<p>"Is het waar", vroeg Willem Van Wervick, "dat gij Ghyselbrecht
Tancmar ten hove uwen handschoen in het aangezicht hebt
gesmeten?"</p>
<p>"Het is waar", antwoordde Robrecht.</p>
<p>"En hij heeft den kamp tegen u geweigerd?"</p>
<p>"Ja, onder voorwendsel dat hij, edelgeboren man, niet mag
strijden tegen eenen Kerel, wiens vrije geboorte hem niet is
bewezen."</p>
<p>"Welke lafheid!" gromde mher Willem.</p>
<p>"Lafheid niet, huichelarij en boosheid. Het is om ons tot
gewelddadigheid aan te drijven en den graaf tegen ons te
verbitteren."</p>
<p>"En gij hebt hem uw zwaard niet in de borst gestooten?" kreet
Disdir Vos.</p>
<p>"De heer graaf kwam in de zaal, waar de twist gebeurde. Hij
bande den vrede tusschen ons. Ik moest gehoorzamen; maar, wat
zeker is, ik zal vroeg of laat het verdriet van Dakerlia Wulf op
Ghyselbrecht wreken!"</p>
<p>"Ware mij den kamp geweigerd, ik sloege den valschaard dood,
ondanks den vrede!" morde Disdir Vos.</p>
<p>"Neen, neen, zoo niet", wedervoer Robrecht met zeker
misprijzen in de stem. "Ik zal Ghyselbrecht wel tot een kamp
weten te dwingen; een eerlijk ridder wreekt zich niet door eenen
moord ... Nu, heeren, verontschuldigt mij, dat ik uwe samenspraak
heb ge<!-- Page 204 -->stoord. Vaartwel."</p>
<p>Mher Sneloghe vervorderde zijnen weg door de Steenstraat tot
op de Markt, waar hij vele lieden bemerkte die, om het fraaie
weder te genieten, op dit breede plein rondwandelden.</p>
<p>Hij meende, zonder stil te houden, naar de Hofstraat zich te
richten en door den burg te gaan om zijne woning te bereiken;
maar nu ontsnapte hem eensklaps een kreet van blijde verrassing
en hij stapte haastig naar het midden der Markt, terwijl hij in
zich zelven murmelde:</p>
<p>"Dakerlia met mijne zuster! Wat wil dit zeggen? Zij schijnen
wel te moede!"</p>
<p>"Jonkvrouwen, zal ik mijne oogen gelooven?" riep hij
glimlachend uit. "Is onze heer vader genezen?"</p>
<p>"Ter goeder ure dat wij u ontmoeten!" zeide Dakerlia. "Nu
hebben wij eenen ridder om ons op de wandeling te geleiden.
Verliezen wij geenen tijd; stel u tusschen ons beiden en laat ons
voortstappen; wij zullen al gaande kouten. O, Robrecht, ik ben
zoo gelukkig!"</p>
<p>"Mij dunkt het, de blijdschap straalt uit uwe oogen. Vertel
mij toch wat u dus verheugt."</p>
<p>"Gij zijt dezen morgen vroeg gekomen", antwoordde Dakerlia.
"Mijn vader was dan nog bezwaard van den nacht en hij scheen niet
veel beter dan gisteren; maar sedert dan is hij ontwaakt. Zijne
oogen waren helder; hij vroeg eten, voor de eerste maal zijner
erge ziekte. De geneesheeren hebben hem, alhoewel met vrees,
eenige lepels hoendersoep doen toedienen. Het deed hem zoo goed!
Hij keerde als het ware tot het leven weder en begon te spreken,
wel zeer stil, maar met eene klaarheid des geestes die, ons allen
verbaasde. Hij sprak van u, Robrecht."</p>
<p>"Van mij, Dakerlia?"</p>
<p>"Ja, het is onbegrijpelijk. Hij moet gedurende al den tijd,
dat hij daar beweegloos heeft gelegen, gehoord en opgemerkt
hebben wat rondom hem geschiedde; want hij weet alles. Ach,
Robrecht, haddet gij kunnen hooren hoe hij u bemint en u dankbaar
is voor uwe goede zorgen!"</p>
<p>"En u Dakerlia, heeft hij u niet gedankt? Gij toch hebt meer
gedaan dan men van de menschelijke krachten kan eischen."</p>
<!-- Page 205 -->
<p>"Ik durf het bijna niet zeggen", stamelde Dakerlia ontroerd,
"Hij heeft mij de hand op het hoofd gelegd, en zoo, met den blik
ten hemel, mij gezegend ... Spreken wij daar niet van; ik was
zoodanig ontroerd dat nu, bij herdenken zijner liefderijke
woorden mij nog de tranen in de oogen schieten."</p>
<p>Zij vervorderden eene wijl in stilte hunne wandeling.</p>
<p>"Geen wonder", zeide Witta, "dat wij zoo blijde zijn. De
geneesheeren, die tot nu toe achterhoudend bleven en ons geene
hoop durfden geven, hebben dezen morgen verklaard dat zij niet
twijfelen of mher Wulf zal genezen. Zijne wonde, die nog altijd
was ontstoken, is nu gesloten."</p>
<p>"God zij geloofd!" riep de jonge ridder, "dit is eene
gelukkige tijding."</p>
<p>"De proost en de kastelein zijn gekomen; zij hebben met mher
Wulf gesproken en zij, insgelijks, zeiden ons dat wij niet meer
mogen vreezen."</p>
<p>"Ja, Robrecht", bevestigde Dakerlia, "en uw oom de proost
heeft mijnen vader doen begrijpen dat hij waarschijnlijk, door
het vergieten van zijn bloed, de vrijheid van Kerlingaland heeft
gered, of ten minste Vlaanderen heeft behoed voor een
rampspoedigen oorlog. Dit heeft mijnen armen vader zoo gelukkig
gemaakt, dat zijne oogen van trotschheid glinsterden."</p>
<p>"Maar dit alles verklaart mij niet hoe het komt dat ik u hier
ontmoet", bemerkte de jonge ridder.</p>
<p>"Uwe ooms zijn daar de oorzaak van", antwoordde Dakerlia. "Zij
beweerden dat ik zeker ziek zou worden, indien ik langer zoo in
eene altijd geslotene kamer bleef zitten. Het was zulk zoet
weder; ik moest uitgaan en wandelen. De geneesheeren hielpen hen.
Om mijnen tegenstand te overwinnen, zeiden uwe ooms dat zij een
paar uren in mijne plaats bij het bed mijns vaders zouden waken.
Ik heb toegestemd voor een enkel uur. Zij hadden gelijk, uwe
goede ooms: de zonneschijn, nog meer dan de blijdschap, doet mij
herleven; de zoete lucht vloeit mij als een verkwikkende balsem
door de longen."</p>
<p>Zoo vroolijk koutende en dankbaar juichende over de
onverwachte verbetering van den toestand des zieken ridders,
wandelden zij eenige malen rondom de Markt, totdat Dakerlia,
ondanks het aandr<!-- Page 206 -->ingen van Robrecht, huiswaarts
wilde keeren.</p>
<p>Zij richtten zich dus naar de Hofstraat, maar werden eensklaps
teruggehouden door eenen hoop volks, die achter twee
bazuinblazers van den burg op de Markt kwam gestroomd.</p>
<p>Van alle kanten liepen nog vele menschen toe; want men
herkende de bazuinblazers als gewone wapenboden des graven, en
men voorzag dat zij een vorstelijk besluit gingen afkondigen.</p>
<p>Even nieuwsgierig als de anderen om te weten wat men hier ten
poorters van Brugge ging bekend maken, bleef Robrecht met zijne
gezellinnen omtrent de wapenboden staan.</p>
<p>De bazuinblazers hieven eenige tonen aan, en zoohaast het volk
genoeg rondom hen was verzameld, trad een klerk vooruit met een
vel perkament in de hand. Hij ontrolde het blad op zulke wijze,
dat men de groote groene zegels er van kon zien nederhangen en
begon dan met luide, klare stem aldus zijne afkondiging:</p>
<div class='blkquot'>
<p>"Wij Karel, graaf van Vlaanderen, al degenen die deze letteren
lezen of hooren lezen, heil in Gode!</p>
<p>Alzoo er in zekere gewesten van onzen lande van Vlaanderen een
slag van lieden wonen, zich noemende Kerels, die, zonder gezeten
te zijn op vrije erven, gezegd <i>Allodii</i>, beweren vrij te
zijn in hunnen persoon en hunne goederen, en tot groote inbreuk
op den openbaren vrede zich vermeten wapens te dragen,
niettegenstaande het herhaald verbod, door onze voorgangers en
door ons uitgevaardigd;</p>
<p>Aangezien deze lieden, zich noemende Kerels, tot geene erkende
leenen behooren en onder zulke zich weigeren te schikken;</p>
<p>Overwegende dat dergelijke toestand slechts het gevolg eener
onwettige aanmatiging kan zijn, strijdig met de rechten onzer
kroon en met den vrede des graafschaps;</p>
<p>Maken kond, dat wij, na rijp beraad en onderzoek van elks
recht, hebben besloten en besluiten wat volgt:</p>
<p>Ten eerste. Elk ingezetene dezer landen van Vlaanderen, die
niet toebehoort tot een onzer leenen of tot eene abdij, of niet
eigenaar is eener erkende vrije erve, gezegd <i>Allodium</i>,
anders <!-- Page 207 --><i>Boekland</i><a name=
'FNanchor_48_48'></a><a href=
'#Footnote_48_48'><sup>[48]</sup></a>, of niet het poortersrecht
in eene onzer goede steden geniet, zal voortaan een man onzer
kroon zijn."</p>
</div>
<p>Tot dan had de menigte, waaronder waarschijnlijk zich geene of
weinige Kerels bevonden, stom en gapend den klerk de woorden uit
den mond geluisterd; maar nu ontstond er zulk luid gemor van
verbaasdheid, dat men de stem van den afkondiger niet meer kon
hooren.</p>
<p>"Stil! stil!" riepen vele der omstanders, die zich misschien
de zaak der Kerels weinig aantrokken.</p>
<p>De klerk zette zijne lezing voort.</p>
<div class='blkquot'>
<p>"Ten tweede. Al zulke mannen der kroon zullen in handen der
ontvangers onzer burgen en kasteleinen den tol, gezegd
<i>balfaart</i>, betalen, dit is een denier jaarlijks, vier
deniers op den dag van hun huwelijk en vier deniers bij hun
afsterven, of anders het beste hoofd ter keuze des heeren.</p>
<p>Ten derde. Het blijft allen dienstbaren lieden verboden,
wapens te dragen, als daar zijn schermzeisen, zwaarden, staven,
knijven, kolven, op lijf straffe of op boete, zooals bepaald is
bij de besluiten der graven, onze voorgangers, en der onze."</p>
</div>
<p>Het overige der afkondiging bestond slechts in eenige
voorschriften tot de uitvoering van het zwaarwichtig besluit.</p>
<p>Met groot geschater van stemmen begonnen de poorters elkander
hun gevoelen over dit edict tegen de Kerels mede te deelen; maar
dewijl de bazuinblazers de plaats verlieten en naar de
Steenstraat opgingen, om daar en elders hunne zending te
vervullen, volgden hen de meeste aanhoorders. Andere liepen in
allerijl over de Markt, om het verrassende nieuws aan vrienden of
bekenden te gaan mededeelen.</p>
<p>Robrecht en Dakerlia, getroffen met eenen diepen schrik,
aanschouwden <!-- Page 208 -->elkander eene wijl zonder
spreken.</p>
<p>"Eilaas", zuchtte Dakerlia, "daar breekt het langgevreesde
onweder over Vlaanderen los! Het bloed mijns vaders heeft
nutteloos gevloeid. Arm Kerlingaland!"</p>
<p>"Arm Kerlingaland?" herhaalde Robrecht. "Neen, neen, het recht
zal zegepralen! Men heeft met ons gehuicheld. Wij zijn verraden,
snood verraden. Ha, nu is alle geduld lafheid, alle toegevendheid
misdaad! Wanhoop niet van onze zaak. Meent gij dan dat de Kerels
zich zullen laten binden als kalveren op de markt? De nootkreet
gaat hergalmen over Kerlingaland. Wie overwinnen zal, dit weet
God alleen; maar wij zullen den strijd niet opgeven, al eischte
de verdediging der vrijheid onzen laatsten druppel bloed!"</p>
<p>"Ramp, ramp!" klaagde Witta, "wie er ook overwinne, Vlaanderen
zal overdekt worden met lijken ..."</p>
<p>"O, mijn God!" kreet eensklaps Dakerlia verbleekend.</p>
<p>"Wat geschiedt u? Wat ziet gij?" vroegen Robrecht en zijne
zuster verbaasd.</p>
<p>Maar Dakerlia greep haren verloofde de hand, trok hem naar de
Hofstraat en antwoordde haastig:</p>
<p>"Kom, kom, loopen wij naar huis. Mijn arme vader! Indien
iemand hem deze tijding bracht, het zou hem zoo diep bedroeven,
hem eenen noodlottigen slag toebrengen misschien! Kom, wij zullen
verbieden dat iemand van buiten hem nadere, wie het ook
weze!"</p>
<p>"Maar bedwing toch uwe ontsteltenis, Dakerlia", zeide Robrecht
"Uw vader zou bemerken dat gij hem iets verbergt ..."</p>
<p>"Neen, neen, hij zal het niet zien; ik ben sterk, ik zal
welgemoedheid veinzen."</p>
<p>Inderdaad, toen zij het bed haars vaders naderde, zweefde er
een stille glimlach op haar gelaat; maar dewijl hij met de oogen
gesloten lag, en de geneesheeren haar teeken deden dat hij
rustte, hield zij zich stil en zette zich bij het hoofdeneinde op
eenen stoel.</p>
<p>Robrecht murmelde iets aan het oor van den proost, wenkte den
kastelein met den vinger en verliet de kamer met zijne beide
ooms, die, <!-- Page 209 -->nieuwsgierig geworden door zijne
geheimzinnigheid, hem vragend aanzagen.</p>
<p>Hij bracht hen in eene zaal en zeide hun met de handen
opgeheven:</p>
<p>"Schrikkelijk nieuws! Er loopt een klerk in de stad rond, die
een besluit van onsen graaf tegen de Kerels afkondigt. De Kerels
zijn voortaan dienstbaar aan de kroon, evenals waren zij in
slavernij geboren!"</p>
<p>De proost verbleekte; eene siddering doorliep de leden des
kasteleins; beiden bleven stom, als konden zij de onverwachte
tijding niet gelooven.</p>
<p>"Zijt gij zeker van hetgeen gij zegt?" vroeg de oude
Bertulf.</p>
<p>"Gansch zeker; ik heb het besluit hooren afkondigen."</p>
<p>"Waar?"</p>
<p>"Op de Markt, in tegenwoordigheid van eenen grooten hoop
volks."</p>
<p>"En hoe luidde dit besluit?"</p>
<p>"Het verklaarde dat de Kerels ten onrechte zich vrij wanen;
het legt hun den balfaart der dienstbaarheid op en verbiedt hun,
op lijfstraf en op boete, eenige hoegenaamde wapens te
dragen."</p>
<p>"Eilaas, welke onheilen dreigen Vlaanderen!" zuchtte de
kastelein Hacket. "De valsche Isegrims zegevieren!"</p>
<p>"Bekent het nu, mijne ooms", bemerkte Robrecht, "al ons
geduld, al onze toegevendheid heeft tot niets gediend dan om den
hoogmoed onzer vijanden aan te vuren. Het is misschien nog tijd.
Geef een teeken, heer proost; help gij er toe, heer kastelein, en
morgen staat geheel Kerlingaland onder de wapens!"</p>
<p>"Met zulk voorbarig besluit ware alles verloren", antwoordde
Bertulf, zich op het voorhoofd wrijvend om een klaar en diep
besef van den toestand in zijne hersens op te wekken. "Onze
vijanden moeten hetzelfde wenschen als gij, Robrecht. Zulke
onvoorbereide opstand kan slechts gedeeltelijk zijn. Vergeet hef
leger niet dat te Atrecht ons bewaakt. De opstand der Kerels,
indien men verplicht wordt tot zulk uiterst middel zijne
toevlucht te nemen, mag slechts algemeen zijn, en onze
heirkrachten moeten tot eenen langen oorlog worden
ingericht."</p>
<p>"Maar, oom lief, is de maat niet vol genoeg?" wedervoer
Robrecht, met eene verontwaardiging die hij uit ontzag voor den
ouden proost poogde te bedwingen. "De tijding van dit hoonend
besluit zal de Kerels, de <!-- Page 210 -->Houtkerels vooral,
verwoed maken."</p>
<p>"Inderdaad", bemerkte de kastelein, "mij zou het niet
verwonderen dat zij onmiddellijk de wapens opnamen en de burchten
der leenheeren begonnen te bestormen en af te branden."</p>
<p>"En ware het niet beter het sein tot den algemeenen opstand te
geven?" vroeg Robrecht. "Wees zeker, oom, uw lankmoedigheid zal
het ongeluk van Kerlingaland zijn!"</p>
<p>"Bedwing uwe jonge drift, mijn neef", sprak Bertulf op
strengen toon. "Met zulke overijling verderft men de beste zaak.
Hebt gij dan geen vertrouwen meer in mijne oude
ondervinding?"</p>
<p>"Zeker, oom; maar, met uw oorlof, mij dunkt, dat
krachtdadigheid en moed, in dringende omstandigheden, meer zijn
dan wijsheid."</p>
<p>"Ik geloof dat gij gelijk hebt, broeder", zeide de kastelein,
"maar werkeloos kunnen wij niet blijven. Wat gaan wij doen?"</p>
<p>"Wij moeten alle beweging in de Ambachten voorkomen",
antwoordde de proost. "De Kerels doen stil blijven totdat de Hoop
over de erge zaak beslist hebbe. Wat is zes dagen? Wil de Hoop
het lot der wapens beproeven, men zal daar de afgevaardigden van
al de Ambachten onder de hand hebben en dus, moet het zijn, met
een enkel woord gansch Kerlingaland als &eacute;&eacute;n man
doen opstaan."</p>
<p>"Maar, heer oom", bemerkte Robrecht, "gij vergeet Burchard
Knap, uwen neef. Als die de mare zal vernemen!"</p>
<p>"Ik weet waar hij zich ophoudt: hij zal een bijzonderen brief
van mij ontvangen en in vrede blijven, ten minste tot den dag van
den Hoop. Hij heeft mij dit reeds plechtig beloofd."</p>
<p>"Alzoo, wij hoeven ons te bereiden tot den oorlog?" vroeg de
kastelein.</p>
<p>"Bereiden, voorzeker", antwoordde hem zijn broeder de proost,
"maar die noodlottige worsteling is nog niet volstrekt
onvermijdelijk. Wie zegt ons dat, indien onze graaf het oor aan
den raad onzer vijanden heeft geleend, het niet alleenlijk is,
omdat de oorlog in Aquitani&euml;, en nu op de grenzen van
Normandi&euml;, hem dwingt naar middelen uit te zien om zich eene
groote hoeveelheid gelds te bezorgen? Indien de Kerels hem eene
bede toestonden van eenige duizende marken zilvers?"</p>
<!-- Page 211 -->
<p>"Alweder toegevendheid en gebeden?" morde Robrecht; "kunnen
wij dan niets meer dan smeeken? Gij weet, oom, hoe ik onzen graaf
verkleefd was, ondanks het onrecht dat ons werd aangedaan. Vorst
Karel had mijnen vader zaliger vereerd en bemind. Ik was hem
daarvoor dankbaar. Nu moet ik die dankbaarheid in mijn hart
versmachten. Ik heb te kiezen tusschen den oorlog tegen den graaf
en de vernedering van mijn vaderland, het verlies onzer vrijheid.
De overtuiging dat onze vorst door de booze Isegrims is misleid
maakte mij die keus nog pijnlijk, ik beken het; maar de stem van
mijn geweten ..."</p>
<p>"Zwijg toch", onderbrak hem de proost, "Gij wordt even
voorbarig en oploopend als de woeste Burchard. Luister toch eerst
naar de kalme rede. Indien wij door zulke geldelijke opoffering
het edict en de schrikkelijke rampen afweren, die ons geslacht en
ons vaderland bedreigen, zoudt gij mij laken den raad daartoe te
hebben gegeven?"</p>
<p>"Neen, neen, oom; maar alle hoop op rechtvaardigheid, alle
hoop op vrede is dood in mij!"</p>
<p>"Welnu, ik zal pogen te weten wat zulk aanbod bij den graaf
vermag. In alle geval, de Hoop te Veurne zal over de zaak
beraadslagen; en wij allen, onzen Gilden-eed getrouw, zullen ons
aan zijne beslissing onderwerpen. Laat ons nu naar de proostdij
gaan, Hacket; de tijd is ons kostelijk; wij moeten met spoed onze
voorzorgen nemen om, tot de beslissing van den Hoop, alle
beroerte in de Ambachten te beletten."</p>
<p>In den gang zeide de proost nog:</p>
<p>"Wij zullen terloops Segher Wulf vaarwel wenschen; hij zal
misschien ontwaakt zijn."</p>
<p>Robrecht hield hen terug en deed hun begrijpen dat zij in
tegenwoordigheid des zieken van het afgekondigde besluit niet
mochten gewagen. Segher Wulf, die zich gelukkig achtte, zijn
leven te hebben gewaagd, in de gedachte dat hij door het storten
van zijn bloed de vrijheid der Kerels tegen allen nieuwen aanval
had behoed, kon een noodlottigen slag ontvangen, indien hij nu
vernam dat de Isegrims zelfs het oordeel Gods niet hadden
ge&euml;erbiedigd.</p>
<p>Zijne ooms erkenden de gegrondheid dezer bemerkingen en
beloofden den zieke van niets te spreken.</p>
<p>Alzoo zij nu door de gang traden, hoorden zij eensklaps op
eenigen <!-- Page 212 -->afstand bazuintonen hergalmen.</p>
<p>"O! mijn God!" kreet Robrecht verschrikt, "daar komt men nu in
deze straat het noodlottig besluit afkondigen. Mher Wulf zal het
hooren. Wat schromelijke slag!"</p>
<p>"De snoodaards!" morde de kastelein. "Wie weet, hebben zij de
wapenboden daartoe geen bijzonder bevel gegeven? Onverbiddelijk
zijn de Tancmars in hunnen haat."</p>
<p>"Maar neen, de wapenboden zijn nog verre; mher Wulf kan niets
van de afkondiging verstaan", bemerkte de proost.</p>
<p>"Ach, hij hoort zoo verwonderlijk scherp, en hij ligt onder
het venster bij de straat", klaagde Robrecht.</p>
<p>"Kom, kom, gij bekommert u ten onrechte", zeide de proost,
terwijl hij de deur der ziekenkamer opende.</p>
<p>Segher Wulf lag nog met geslotene oogen, en nevens hem stond
Dakerlia met angst en vervaardheid op het gelaat; want zij
insgelijks had de bazuintonen gehoord.</p>
<p>"Ontstel u niet zoozeer, jonkvrouw; uw vader slaapt en de
bazuinblazers zijn weg", fluisterde de proost aan haar oor.</p>
<p>Maar nauwelijks waren deze stille woorden zijnen mond ontglipt
of de stem van den afkondiger verhief zich onder het venster
zelf.</p>
<p>Een pijnlijke kreet ontsnapte Dakerlia, terwijl zij de bevende
handen over haren vader uitstrekte, als poogde zij de noodlottige
klanken te onderscheppen.</p>
<p>De zieke opende de oogen wijd en luisterde. Hij bleef rustig;
geene plooi op zijn gelaat duidde aan dat hij verstond wat men
daarbuiten zoo luid afriep.</p>
<p>Reeds was de klerk zeer verre in het lezen van het besluit
gevorderd, en nog had Segher Wulf geen teeken van ontroering
gegeven. De omstanders meenden te mogen hopen, dat hij niets van
het besluit zou verstaan.</p>
<p>Maar toen de afkondiger het tweede punt van het noodlottig
edict bereikte, werd de zieke eensklaps als door eenen geweldigen
slag getroffen: al zijne leden trokken zich krampachtig te zamen
en, ofschoon de klagende Dakerlia en de verschrikte geneesheeren
hem poogden te bedwingen, duwde hij zijne twee armen op het bed,
spande al zijne zenuwen en riep uit, terwijl hij zich met
verwonderlijke kracht in de <!-- Page 213 -->hoogte hief:</p>
<p>"Slaven! De Kerels slaven! Wraak, wraak, o, mijn God!"</p>
<p>Eilaas! Zijn slecht geheeld sleutelbeen brak opnieuw, zijne
wond scheurde open, het bloed golfde hem over de borst en hii
viel met eenen akeligen noodkreet achterover ...</p>
<p>"Het is niets, geen gejammer, geen gekerm!" riep een der
geneesheeren, den proost haastige teekens doende, dat men de
jonkvrouw zou verwijderen.</p>
<p>Allen verstonden hem. Robrecht en zijne ooms grepen Dakerlia
bij de armen en schouders, en hoe zij ook als zinneloos
worstelde, zij leidden ze met geweld in eene ver afgelegene
kamer. Daar poogde men haar te doen gelooven dat het ongeval
geene erge gevolgen zou hebben. De geneesheer had immers zelf
gezegd dat men niet mocht bekommerd zijn? Een nieuw verband zou
alles weer herstellen.</p>
<p>Maar Dakerlia, door eenen doodelijken schrik aangejaagd, was
niet te bedaren.</p>
<p>"De wreedaards, de Isegrims!" riep zij uit, terwijl men haar
poogde van de deur terug te houden. "Zij hebben hem in den kamp
niet kunnen overwinnen. Vermoorden moesten zij hem, met
valschheid, met lafhartigheid! O, mijn vader, mijn arme vader,
wie zal u wreken? Wie zal het edel bloed herkoopen, dat gij voor
de vrijheid van Kerlingaland hebt vergoten?"</p>
<p>"Wees gerust, Dakerlia", antwoordde Robrecht Sneloghe. "De
noodhoorns gaan galmen over Kerlingaland. Het is een oorlog om
leven en dood. Ik zal te midden des gevechts de vijanden uws
vaders opzoeken en ze treffen, zoolang mijn arm de macht heeft
tot het verheffen van een zwaard."</p>
<p>De maagd slaakte eenen angstkreet, legde zich de handen voor
de oogen en begon overvloedig te weenen; maar zij was zoo
aangejaagd dat zij bijna onmiddellijk weder naar den ingang der
kamer sprong en zich de handen ten bloede werkte om de geslotene
deur open te rukken.</p>
<p>Zij viel op de knie&euml;n voor den proost en kermde en bad
met saamgevoegde handen, om tot haren vader te mogen gaan. Hij
kon sterven, haar verkrampend hart riep het luid. Mocht zij hem
dan niet een laatst vaarwel wenschen en hem de oogen sluiten? Zou
hij ten hemel varen zonder <!-- Page 214 -->zijn kind aan zijne
zijde te zien?</p>
<p>Eindelijk door medelijden overwonnen, zeide de proost tot
haar, dat hij den kastelein zou verzoeken naar de ziekenkamer te
gaan om het oorlof der geneesheeren af te smeeken, indien
Dakerlia toestemde bedaard te wachten op de tijding welke hij hun
zou brengen.</p>
<p>Men opende met voorzorg de deur en Hacket begaf zich naar de
kamer aan de straat.</p>
<p>Hier ontvloog hem een kreet van schrik, ofschoon de geneesheer
door zich den vinger aan den mond te leggen, hem tot stilte
aanmaande.</p>
<p>Segher Wulf lag uitgestrekt op het bed, met een kruisbeeld op
de borst. Zijn gelaat was loodvervig en toonde de doorschijnende
tint der bloedeloosheid. Witta zat ten gronde geknield en weende
bitter.</p>
<p>De kastelein naderde met kloppend hart en aanschouwde den
geneesheer.</p>
<p>"Niets meer dan een lijk!" murmelde deze.</p>
<p>"Wel zeker?"</p>
<p>"Hoe anders? Al zijn bloed is hem ontloopen."</p>
<p>"Wat akelige ramp!"</p>
<p>"Ja, een ijselijk voorval; maar klagen kan hier niet helpen,
heer kastelein. Gij moet tot de jonkvrouw gaan; haar eerst met
halve woorden een ongeluk doen voorgevoelen, haar dan van een
groot gevaar spreken en zoo allengs haar den dood haars vaders
melden, opdat de slag haar niet plotselijk treffe."</p>
<p>De kastelein verwijderde zich stilzwijgend, om de droeve
zending te gaan vervullen; maar nauwelijks was hij eenige
oogenblikken weg, of men horde in den gang eenige wanhopige
klachten hergalmen.</p>
<p>Dakerlia stortte in de kamer en liep tot bij het bed. Een
eerste blik zeide haar alles: zij slaakte eenen machtigen
schreeuw, eenen noodkreet, die het gansche huis doorschalde, en
viel gevoelloos met het hoofd op de borst haars vaders.</p>
<h4>Voetnoten:</h4>
<a name='Footnote_48_48'></a><a href='#FNanchor_48_48'>[48]</a>
<div class='note'>
<p>Bij de Angel-Saksen noemde men het Gemeentegoed of vrij
geweide <i>folcland</i> (ager publicus), een land, waarvan het
bezit door eene geschrevene oorkonde vanwege den vorst was
toegestaan of bevestigd, <i>bocland</i> (geboekt land).</p>
<p>Zie LAPPENBERG, <i>Geschichte von Engeland</i> t. I, pp. 578
en 579.</p>
</div>
<hr style='width: 65%;'>
<!-- Page 215 -->
<a name='XI'></a>
<h2>XI</h2>
<br>

<p>De dag waarop de Hoop<a name='FNanchor_49_49'></a><a href=
'#Footnote_49_49'><sup>[49]</sup></a> zou gehouden worden, was
verschenen.</p>
<p>Reeds van in den vroegen morgen krielde de stad Veurne met
lieden die zich uit alle gewesten van Kerlingaland zich derwaarts
hadden begeven, en nog zag men elk oogenblik groote overdekte
wagens voor de bijzonderste herbergen stilhouden.</p>
<p>Niet al deze bezoekers waren geroepen, om als afgevaardigden
der Ambachten in den Hoop te zetelen. Eenigen moesten zich
aanbieden voor het beroepsgerecht of <i>jaarwaarhede</i>, anderen
zouden zekere zaken aangaande hunne betrekkingen met het Gilde
vereffenen; de meesten evenwel hadden de reis ondernomen uit
enkele nieuwsgierigheid of om vrienden of bekenden te
ontmoeten.</p>
<p>Rondom den Kerkhofsmuur van St-Walburgis stonden kramen met
eetwaren, met fruit en lekkernijen, met landbouwgereedschap, met
huisgerief en kleederstoffen, zoodat de plaats naar die zijde
geheel het voorkomen had eener jaarmarkt of eener kermis.</p>
<p>Daar was groote toeloop van volk. De Kerels herkende men aan
hunne lange baarden en aan hun breed zwaard of schermzeis.
Tusschen hen kon men de Houtkerels onderscheiden aan het diepere
blauw hunner kleeding en aan hunne hoeden, waarvan de randen
achter en terzijde in vorm eener klak waren opgeslagen, terwijl
de Veld- en Duinkerels breedgerande hoeden droegen, die met eene
veder van den Blauwvoet of Zeearend waren gesierd.</p>
<p>Men bemerkte zelfs hier en daar eenen Kolvekerel ui
<!-- Page 216 -->t het graafschap Gwynen, die gansch in kleeding
en voorkomen aan de andere Kerels geleek, tenzij dat hij tot
eenig wapen eenen houten kolf of knots in de hand of op den
schouder droeg.</p>
<p>De poorters of burgers van Veurne hadden geenen baard, en
slechts de bijzondersten onder hen droegen een kort mes boven de
lederen tassche aan hunnen gordel. Zij lieten zich niet veel in
met de Kerels, die overigens hen met hoogmoed bejegenden en
zorgvuldig vermeden over de zaken der Ambachten in hunne
tegenwoordigheid te spreken.</p>
<p>Inderdaad, de Kerels zagen de poorters der steden als lieden
aan die hunne onafhankelijkheid hadden verloren en van de
voorvaderlijke vrijheden niets meer bezaten dan wat de vorst hun
willekeurig en uit genade had laten behouden.</p>
<p>Vroeger genoten al de gedeelten van Kerlingaland dezelfde
onafhankelijkheid, en hadden geenen anderen dienstplicht jegens
den graaf dan het leveren van krijgslieden tot 's lands
verdediging Zij betaalden gewilliglijk alle tollen van doorvaart
op koopwaren, havenrechten en burggelden aan 's gravens
ambtenaars, voor zooveel deze belastingen niet als een
persoonlijke hoofdtol konden worden beschouwd. Daarenboven, in
oorlogstijd of in andere gewichtige omstandigheden, wanneer de
vorst hun eene <i>bede</i> toerichtte, verleenden zij hem
vrijwilliglijk aanzienlijke hulpgelden uit den gildeschat.</p>
<p>Maar voor twee eeuwen hadden de graven van Vlaanderen, om het
land tegen de invallen der Noormannen te kunnen verdedigen, met
de toestemming der Kerels zelven, verschillende steden met muren
omsingeld en er een sterk kastel of burg gebouwd, waarin een
ambtenaar, door den vorst aangesteld, als kastelein of burggraaf
het bevel voerde.</p>
<p>Van dit oogenblik af zag de graaf het gebied van den burg als
een leen der Kroon aan, en werden de inwoners der steden zijne
leenmannen, met de uitzondering nochtans, dat hij hun zekere
vrijheden liet behouden, en deze bevestigde door eene vorstelijke
vergunning. Hij gaf zulke <i>gemeente</i> bestierders of
<i>schepenen</i> en liet er het recht uitoefenen in zijnen naam,
onder de hooge bewaking van den kastelein.</p>
<p>Geheel anders was het met de Kerels buiten d<!-- Page 217 -->e
bemuurde steden gesteld. Dezen hadden nog hunne voorvaderlijke
inrichtingen behouden en bestierden zich zelven en oefenden den
rechtspleging zonder de minste tusschenkomst eener hoogere
overheid. E&eacute;n of meer dorpen, onder een gemeenschappelijk
bestier, noemden zij eene <i>minne</i>, en verscheidene zulker
<i>minnen</i> vormden een Ambacht. Schepenen hadden zij niet;
hunne bestierders, jaarlijks door hen gekozen, noemden zij
Keurmans. Dezen waren belast met het beredderen der openbare
belangen van de minne, en zetelden in de vierschaar en vonnisten,
zoowel over stoffelijke gedingen als over wetsovertredingen en
misdaden.</p>
<p>Binnen de stad Veurne zelve, naar eenen hoek der Markt, was er
nog eene vrije plek grond, die niet aan de overheid van den
kastelein was onderworpen. Daarop hadden de machtige Kerels van
Veurne-Ambacht hunne groote Gildehalle gebouwd, om er hunne
gemeene zaken te behandelen en er de wekelijksche rechtspleging
te oefenen.</p>
<p>Van buiten beschouwd, had deze Halle het voorkomen van een
onmatig lang en breed huis, zonder verdiep, welks eenvormige
lijnen slechts onderbroken waren door een hoog torentje, waarin
twee klokken hingen van verschillende grootte. De vensters waren
zeer hoog boven den grond en met ijzeren staven gesloten.</p>
<p>Nu stonden voor de ingangspoort tien of twaalf langgebaarde
mannen, met uitgetogen schermzeis, die de poorters en
vreemdelingen van de Halle hielden verwijderd.</p>
<p>Dit opzicht van ongastvrijheid en van verborgenheid moest doen
denken dat de Kerels, bij den bouw der Gildehalle, voor doel
hadden gehad, alle bespieding van buiten af te weren en het
geheim hunner beraadslagingen te vrijwaren tegen de
nieuwsgierigheid zulker lieden, die niet door den Gildeneed met
hen waren verbonden.</p>
<p>Van binnen was de Halle niet zoo somber; want de vensters, die
op den neerhof uitzagen, waren zeer breed, en geen traliewerk
onderschepte er het daglicht. Hare grootste uitgestrektheid was
ingenomen door eene lange zaal, waarvan het gewelf, met zijne
veelvuldige graten, op twee rijen lage pijlers rustte, die met
zonderlinge beeldsieraden waren overdekt.</p>
<p>Men had nu, tot het houden van den Hoop, in deze zaal eene
verhevendheid getimmerd en er talrijke banken gezet.</p>
<!-- Page 218 -->
<p>Nog vele min wijde vertrekken, elk tot een bijzonder gebruik
bestemd, lagen achter de groote zaal en hadden eenen gemeenen
uitgang op den neerhof, niet verre van de plaats waar, onder de
opene lucht, de vier banken der <i>vierschaar</i> tusschen eene
ringvormige haag waren geschikt.</p>
<p>Tot dan hadden de Kerels rondom het kerkhof gewandeld of in
groepen op de Markt over de zaken van Kerlingaland gekout en
getwist, immer zorgende dat zij niet door de poorters werden
gehoord.</p>
<p>In de Halle bevonden zich geene andere personen dan eenige
Keurlieden en klerken, die alles in gereedheid brachten tot den
dienst waarmede elk hunner belast was.</p>
<p>Nu evenwel werd op het torentje de kleinste klok geluid. Vele
Kerels traden in de Halle, en begaven zich in verschillende
vertrekken, volgens de zaken welke zij te bezorgen hadden.</p>
<p>In eene groote kamer zaten de ontvangers van den gildeschat
met hunne klerken. Hier kwamen opvolgend de afgevaardigden der
Ambachten het geld storten dat zij voor elk lid van het Gilde als
jaarlijksche bijdrage waren verschuldigd.</p>
<p>Daarnevens en van de ontvangers gescheiden, zaten de
betaalders die, op vertoon van oorkonden, door aangestelde
opzichters en schatters afgeleverd, de hulpgelden uitdeelden voor
brand van huizen of vergaan van schepen of schuiten; want de
gildeschat was voor de Kerels tevens eene kas van onderlinge
verzekering.<a name='FNanchor_50_50'></a><a href=
'#Footnote_50_50'><sup>[50]</sup></a></p>
<p>In een ander vertrek zaten de beheerders van wegenissen en van
water- en dijkwerken, die ten laste van meer dan
&eacute;&eacute;n Ambacht moesten worden onderhouden.</p>
<p>Maar de toevloed van volk was het grootst op den neerhof, in
en rondom de vierschaar.</p>
<!-- Page 219 -->
<p>Hier zetelden afgevaardigde Keurmans van de groote Ambachten,
ondere anderen van Veurne, Capellebrouck, Berg, Brouckburg,
Hazebrouck en Duinkerke. Te zamen vormden zij een gerechtshof,
dat elken Kerel moest aanhooren die beweerde dat hem, in zijn
Ambacht, onrecht was gedaan of recht was geweigerd. Deze
vierschare, die men <i>jaarwaarhede</i> noemde, vonniste
diensvolgens als een hof van beroep; zij was onafhankelijk van
den Hoop en zetelde verscheidene dagen.</p>
<p>Al deze bijzondere verrichtingen namen den ganschen morgen in,
en het was slechts ten &eacute;&eacute;n uur namiddag, na men den
afgevaardigden den tijd had gegund om te eten, dat de groote klok
de opening van den Hoop aankondigde.</p>
<p>Men had eenigen tijd te voren iedereen, wie hij ook ware, de
Halle doen ontruimen. Nu werd niemand toegelaten, tenzij na
onderzoek der volmacht, hem afgeleverd door de Keurlieden van het
Ambacht, dat hem als zijnen vertegenwoordiger had gekozen.</p>
<p>De groote zaal geraakte allengs vol. Elk nam plaats naar zijne
geliefte, nevens zijne vrienden of bekenden.</p>
<p>Hacket, de kastelein van Brugge, bevond zich daar als
afgevaardigde van het Brugsche Vrije; nevens hem, Robrecht
Sneloghe, als vertegenwoordiger van Houthem; en, meer naar achter
in de zaal, Disdir Vos, Willem Van Wervick en Ingelram Van Eessen
en andere ridders, door verschillige Ambachten afgevaardigd.</p>
<p>Dewijl de Hoop nog niet was geopend, en de Kerels met luider
stemme hun gevoelen uitdrukten over de zaak van den balfaart en
over hetgeen men in deze erge tijdsomstandigheden te doen had,
heerschte er in de gansche zaal een verward gerucht als van eenen
ronkenden bijenzwerm ... Maar daar verschenen nu de
afgevaardigden der groote Ambachten op de verhevenheid en,
terwijl zij plaats namen in de leunstoelen, die men daar voor hen
had geschikt, zetteden al de aanwezigen zich op de banken
neder.</p>
<p>Het gedruisch begon echter opnieuw, totdat de Voorman of
voorzitter met eenen zwaren houten hamer zoo hard op de eiken
tafel sloeg, dat de galm als een donder door de zaal dreunde.</p>
<p>Elk zweeg en de diepste stilte verving het gerucht.</p>
<p>De Voorman of de voorzitter was een Keurman<!-- Page 220 -->
van Hazebrouck met eenen langen sneeuwwitten baard. Hij wierp
eenen tragen blik door de zaal, klopte dan nog eens met den
hamer, stond op en sprak:</p>
<p>"Gezellen, Gildebroeders, toen wij, uwe zaakgelastigden, voor
eenige weken ons wilden bereiden tot het houden van den Hoop,
hadden wij eenige min of meer belangrijke voorwerpen uitgekozen
om aan uwe beraadslaging te worden onderworpen. Sedert dan heeft
onze heer graaf tegen de Kerels een edict uitgevaardigd dat,
moest het van kracht blijven, ons en onze kinderen in eeuwige
slavernij zou dompelen. Zoo zwaarwichtig is voor ons deze zaak,
dat ik ze alle andere doen voorafgaan. Ik hoop dat gij niet
alleen met de verontwaardiging van diepgehoonde, maar tevens met
de bedaardheid van wijze en bezadigde lieden zult onderzoeken en
overwegen wat ons te doen staat om de vrijheid van Kerlingaland
te redden en ongeschonden te behouden. En, ten einde het
rechtverkrachtend besluit van onzen heer graaf iedereen geheel
bekend zij, zal ik den klerk verzoeken het u voor te lezen."</p>
<p>De klerk stond op en begon de lezing van het edict. Schier bij
elken regel werd zijne stem verdoofd door het toornig gemor der
vergadering; maar wanneer iets bijzonder kwetsends in het besluit
voorkwam, ontstond uit al de hoeken der zaal een onweder van
wraakkreten en vermaledijdingen.</p>
<p>"Te wapen, te wapen! Sla dood de Isegrims! Stroome ons bloed
voor de vrijheid! Heden nog! Gevloekt, gevloekt de balfaart der
slavernij!" galmden de driftigsten.</p>
<p>"Stil! Stil! Laat af met dit woest geschreeuw: wij hooren
niet!" riepen eenige anderen.</p>
<p>Zoo ging de lezing van het besluit met vele onderbrekingen tot
het einde voort.</p>
<p>Nu nog heviger dan te voren, zou de meerderheid der aanwezigen
hare verontwaardiging en hare woede door verwarde kreten lucht
geven, maar de Voorman klopte zoo geweldig met den hamer, dat hij
iedereen tot zwijgen dwong.</p>
<p>Hij zeide, dat hij de diepe onsteltenis der vergadering wel
begreep, en daarom gedacht had de stilte niet streng te moeten
handhaven. Nu evenwel verzocht hij zijne gezellen h
<!-- Page 221 -->un gevoel van wettige verontwaardiging te
bedwingen, opdat de beraadslaging, die nu ging aanvangen,
behoorlijk en met eerbied voor elke gedachte kon worden
voortgezet. Hij zou van nu af geene onderbrekingen meer dulden,
en niemand zou spreken dan met zijne toelating en op beurt.</p>
<p>Daarop vroeg hij of een der aanwezigen het woord verlangde;
doch zoovele handen gingen terzelfder tijd in de hoogte en
zoovele namen werden hem toegeroepen dat hij niet wist wien uit
te kiezen tusschen al de sprekers die zich aanboden.</p>
<p>Op dit oogenblik werd de deur der zaal geopend.</p>
<p>Er trad een hoogstaltig man binnen, wiens fiere houding en
stoute blik ook degenen met ontzag troffen die hem niet kenden.
Hij was gekleed als een ridder en aan het gevest van zijn zwaard
glinsterde eenig edelgesteente.</p>
<p>Zijne verschijning deed een algemeen gemor van verbaasdheid
ontstaan, bovenal toen degenen, die hem herkenden, zijnen naam
noemden.</p>
<p>"Burchard Knap! Hij is een banneling. Iedereen mag hem dooden!
Hoe durft hij bij kiaren dage hier verschijnen? Heeft hij recht
om in den Hoop te zitten?" vroeg men elkander.</p>
<p>Dit ongunstig gemompel scheen Burchard Knap te kwetsen. Met
spijt in de stem riep hij uit:</p>
<p>"Gezellen, is het zoo dat gij een slachtoffer der dwingelandij
begroet? Had iemand onzer gevreesd zich door de Isegrims te doen
bannen, Kerlingaland zou nu niet op den boord des afgronds staan.
Elkeen mag mij dooden. De minste schalk kan mij eenen pijl door
rug en lenden drijven, ik weet het; maar, hoe de dood mij ook
bedreige, hij kan mij niet weerhouden van hier mijnen plicht te
komen vervullen. Ik ben afgevaardigde van Rodenburg en, als
zulks, zal ik in den Hoop zetelen met evenveel recht als de beste
die hier tegenwoordig is."</p>
<p>"Maar gij zijt gebannen!" riep eene stem.</p>
<p>"Wie heeft daar gesproken?" wedervoer Burchard met bedwongene
gramschap. "Dat hij rechtsta en zich toone. Ik wil weten welke
vrije Kerel zich hier aanstelt tot uitvoerder der vonnissen die
onze verdrukkers tegen zijne broeders hebben uitgesproken."</p>
<p>"Niemand, niemand! Leve Burchard Knap!" klonk het door de
zaal.</p>
<!-- Page 222 -->
<p>De slag van den hamer weergalmde.</p>
<p>"Gezellen", zeide de Voorman, "mher Burchard Knap van
Bethferkerke is als ridder door het hooger hof der baroenen tot
ballingschap verwezen. Als Kerel kon hij slechts door de
Aldermans van zijn Ambacht worden gevonnist; als Kerel bevindt
hij zich tusschen ons, niet als ridder. Wij aanvaarden dus in hem
den vertegenwoordiger van Rodenburg."</p>
<p>Een bijna algemeen handgeklap juichte deze verklaring toe.</p>
<p>Burchard, hierdoor aangemoedigd en verstout, begon weder tot
de vergadering te spreken; maar de Voorman onderbrak hem door
herhaalde hamerslagen, en verzocht hem zich neder te zetten, hem
zeggende dat hij stellig en streng hem verbood het woord te
voeren voordat zijne beurt kwam. De onverduldige Kerel moest
gehoorzamen en nam grommend plaats op de bank nevens Disdir
Vos.</p>
<p>"Dat mher Hacket, kastelein van Brugge, spreke!" zeide de
Voorman.</p>
<p>Hacket begon eene rede, waarin hij de vergadering aanraadde de
zaak wel en met bedaarden geest te overwegen, vooraleer eene
misschien overijlde beslissing te nemen. Het was telkens een
groot ongeluk wanneer een volk gedwongen was op te staan tegen
zijnen wettigen vorst, en eene misdaad wanneer zulken opstand
gebeurde zonder dat men alle middelen had uitgeput om hem te
ontwijken. Men mocht niet vergeten dat graaf Karel in den grond
een edelmoedig vorst was. Hij had het genoeg bewezen tijdens den
laatsten hongersnood, toen hij zijnen ganschen schat had uitgeput
om de noodlijdenden te spijzen, zonder eenig onderscheid te maken
tusschen de lieden der kroonsleenen en de lieden van
Kerlingaland. De kastelein scheen te worstelen tegen een voorstel
dat nog niet gedaan was. In alle geval moest hij voorzien dat
zijn neef Burchard of anderen den graaf met hevigheid zouden
beschuldigen; want hij haalde vele redenen aan, om te bewijzen
dat de Isegrims alleen schuld hadden aan de grieven der Kerels en
vorst Karel, zonder het te weten, door hen was bedrogen en
misleid. Dan schilderde hij af hoe het geheele land, indien men
den oorlog moest beginnen, met bloed en puinhoopen zou overdekt
wor<!-- Page 223 -->den en alle welvaart voor vele jaren
vernietigd. Bestonden er middelen om dit onheil nog af te keeren,
het was de plicht der vergadering zulke middelen te beproeven. Na
deze voorbereiding sprak hij van de hoop die men nog moest
koesteren dat de graaf, indien men hem een aanzienlijk getal
marken zilvers uit den gildeschat toestond, het noodlottig
besluit zou intrekken. Wat was toch eene geldelijke opoffering,
die in alle geval nog het tiende gedeelte van de kosten des
oorlogs niet zou bereiken? Hij deed kennen dat de proost van
St-Donaas in dien zin pogingen bij het hof had begonnen, en hij
eindigde met het voorstel, hier slechts een voorwaardelijk
besluit te nemen en de wapens niet op te vatten voordat men zeker
ware van de mislukking aller min geweldige middelen.</p>
<p>Deze vreedzame redevoering werd met een hevig gemor van
afkeuring begroet.</p>
<p>"Altijd dezelfde vrouwentaal!" riep Burchard. "Wij hebben
reeds den strop aan den nek; geeft onzen vijanden dan den tijd om
ons geheel te verworgen!"</p>
<p>"Onze flauwheid stort Kerlingaland in het verderf. De vrijheid
eischt bloed, geven wij ons bloed!" schreeuwde Disdir Vos, harder
nog dan Burchard, die hem daarom de handen drukte.</p>
<p>"De beurt is aan Alyn Van Ghistel", zeide de Voorman.</p>
<p>Een zeer oud man stond op. Zijne gedachten, die hij zeer
onduidelijk voordroeg, kwamen hierop uit, dat men zich wel in
allerhaast ten oorlog hoefde te bereiden, doch niet nalaten mocht
het middel tot verzoening te beproeven dat door den vorigen
spreker was aangeduid.</p>
<p>De vergadering hoorde zijne rede met onverschilligheid
aan.</p>
<p>"Mher Robrecht Sneloghe van Houthem mag spreken" riep de
Voorman.</p>
<p>Robrecht begon dus zijne rede:</p>
<p>"Gezellen, velen uwer weten dat ik nauw vermaagdschapt ben met
den kastelein van Brugge en den proost van St-Donaas. Zij zijn
mijne ooms. Ik huldig hier in het openbaar hunne oprechte en
vurige verkleefdheid aan de belangen van Kerlingaland; maar, hoe
het mij ook leed doe, in de gewichtige zaak waarover wij
beraadslagen, kan ik hun niet terzijde blijven. Integendeel, de
plicht, de diepgevoelde plicht dwingt mij dezelfde overtuig
<!-- Page 224 -->ing uit te drukken als mijn vriend Disdir Vos
van Bekeghem, en met hem te roepen: Ja, onze lankmoedigheid stort
Kerlingaland in slavernij! Niet meer gewacht, niet meer
geaarzeld; de verdediging der vrijheid eischt bloed, geven wij
zonder dralen ons bloed!"</p>
<p>Deze laatste woorden werden luidruchtig toegejuicht, en menige
kreet van "leve Robrecht Sneloghe!" liet zich hooren; want de
jonge ridder was in de Ambachten algemeen gekend en door iedereen
bemind.</p>
<p>Hij hernam zijne rede:</p>
<p>"Neen, gezellen, laat u niet verleiden door de hoop op vrede.
De Isegrims hebben gezworen dat zij hunne kuiperijen niet zullen
staken voordat de Kerels machteloos en gedwee onder het slavenjuk
gebogen liggen. Doet opofferingen van schatten gelds, verkropt
hoon en onrecht, het kan niet helpen. Indien wij langer
terugdeinzen voor eenen oorlog, die toch niet te ontwijken is,
smeden wij zelven, als dwazen en als lafaards, de ketens die ons
aan het juk der dienstbaarheid moeten vastklinken. Daarom met
voorvaderlijke trotschheid opgestaan en met het zwaard het edict
der slavernij verscheurd! Ja, ja, loopen wij te wapen, veeleer
heden dan morgen! Wie aarzelt is half verwonnen.&mdash;Wat hebben
wij te vreezen? Indien al de weerbare mannen van Kerlingaland te
velde komen, wie zou ons dwingen? Ontbreekt het ons aan geld, aan
wapens of aan moed?... Ziehier mijn voorstel, gezellen. Dat dezen
nacht en morgen overal, waar de beslissing van den Hoop bekend
wordt, het noodvuur vlamme en de noodhoorns galmen! Verkondigen
wij den landstorm; bepalen wij eene vergaderplaats, hetzij
Diksmuide, Ghistel of Oudenburg; benoemen wij in dezen Hoop
zelven eenen ervaren veldheer en eenen krijgsraad. Onmiddellijk
zullen wij eene aanzienlijke macht te wapen hebben. Met deze
eerste benden zouden wij de versterkte burgen in Kerlingaland
overrompelen en, zonder ernstigen tegenstand te ontmoeten, in
bezit nemen. Tegen deze vestingen gesteund zouden wij in
allerhaast ons leger tot eenen beslissenden oorlog inrichten, van
daar in ontzaglijke drommen onze vijanden te gemoet trekken en
Kerlingaland en de vrijheid wreken in het terugvinden dan nadat
graaf Karel onze vrijheid opnieuw hebbe bezworen en gewaarborgd,
en wij de vaste verzekering heb<!-- Page 225 -->ben bekomen, dat
hij de Isegrims uit zijnen raad zal verwijderen en ons een
rechtvaardig vorst wil zijn. Wat gij ook over deze voorstellen
denkt, gezellen, gelooft mij, wachten, aarzelen is hier eene
lafheid en eene misdaad. Gansch Kerlingaland loope te wapen als
een enkel man, en verrassen en verbazen wij onze vijanden door
plotselijke ontwikkeling van al onze macht!"</p>
<p>Er volgde eene lange en donderende toejuiching; vele stemmen
zelfs schreeuwden luid dat men mher Sneloghe tot veldheer moest
kiezen; maar Robrecht beriep zich op zijne jonkheid en
onervarendheid en verklaarde dat hij deze zending niet kon of
wilde aanvaarden.</p>
<p>Burchard Knap sprong recht en poogde te spreken; maar de
Voorman ontnam hem onmiddellijk het woord en deed hem zitten,
voor reden gevende dat, eer zijne beurt verschene, nog menig
ander gezel moest worden gehoord.</p>
<p>Inderdaad, verscheidene afgevaardigden drukten, de eene na den
andere, hun gevoelen uit. &Eacute;&eacute;n of twee rieden met
weinig aandringen de voorzichtigheid aan en wilden het middel,
waarvan de kastelein Hacket gesproken had, beproefd zien; al de
anderen vielen met woede tegen de Isegrims uit, noemde alle
lankmoedigheid verraad en lafhartigheid, en stemden voor het
onmiddellijk beginnen van eenen oorlog zonder genade.</p>
<p>Eindelijk bekwam Burchard Knap het woord. Hij stond op en
zeide met eene holle en krachtige stem, waarvan de ontzaggelijke
toon alleen indruk deed op zijne aanhoorders.</p>
<p>"Gezellen, ik had honderd redenen gereed, om u tot eenen
onmiddellijken oorlog te doen besluiten; maar dewijl ik zie dat
het Kerlenbloed in uwe aderen niet min kookt dan in de mijne, zal
ik u van wat anders, even gewichtig spreken. Heeft het u niet
verbaasd dat men in deze vergadering den lof komt verkondigen van
Karel van Denemarken, den huichelenden vijand der Kerels, die met
zijne Isegrims in het donker onzen ondergang beraamt, en dan
eensklaps voor den dag komt met het vloekbaar edict dat ons allen
tot slavernij veroordeelt? Het spijt mij dat ik mijnen oom Hacket
moet tegenspreken; maar de vrijheid voor alles en boven alles!
Eerbied voor Karel van Denemarken? Was die vreemdeling niet van
den dag zijner troonsbeklimming ons een <!-- Page 226 -->gezworen
vijand? Wat deed hij onmiddellijk? Hij vaardigde een edict uit
dat hij den <i>Heerliken vrede</i> noemde, waarbij hij allen
onvrij geboren man op lijfstraffe verbood wapens te dragen. Heeft
hij niet jaren lang gepoogd u tot het nakomen van dit edict te
dwingen, alsof de Kerels zonder uitzondering in slavernij waren
geboren? Heeft hij niet vrijgeweiden en vrijbosschen, die den
armen lieden onzer Minnen of onzer Ambachten sedert eeuwen
toebehoorden, aan leenheeren en abdijen weggeschonken, zonder
eerbied voor ons recht van eigendom? Gelooft mij, de haat voor de
Kerels, dien men aan het hof zoo openlijk toont, ligt niet alleen
in het hart der raadsheeren van Karel van Denemarken, maar
vuriger nog in zijn eigen hart ..."</p>
<p>Mher Hacket en eenige anderen morden luid en riepen zelfs dat
Burchard de dingen overdreef en den graaf ten onrechte
beschuldigde; maar de overige leden der vergadering juichten den
redenaar toe, en zoo ontstond er een groot gerucht in de
zaal.</p>
<p>De stem verheffende, overneerschte Burchard al het gedruisch
en sprak:</p>
<p>"Ik ben in het bezit van het woord en zal het behouden totdat
ik gedaan heb!... Karel van Denemarken is ons vreemd; al zijne
gedachten zijn Romaansch. Voor hem zijn er op de wereld slechts
twee soorten van menschen mogelijk, dit is beheerders die
gebieden en slaven die onder den stok der meesterschalken in het
juk loopen. Dat er vrije menschen kunnen bestaan die ploegen,
weven, handel drijven of de zee bevaren, dit begrijpt hij niet;
ja, hij ziet het als eenen bloedigen hoon aan voor allen ridder
van zoogezegde edele geboorte, dat nog anderen dan zij op
persoonlijke vrijheid zich beroemen ..."</p>
<p>"Gij spreekt van de Isegrims en niet van den vorst!" onderbrak
Robrecht.</p>
<p>"Ja, wij weten waarom mher Sneloghe den graaf wil sparen",
wedervoer Burchard. "Het is ter gedachtenis van zijnen vader
zaliger, die een vriend van Karel was. Ik zie het aan als eene
slecht begrepene dankbaarheid, en herhaal hier met eene vaste
overtuiging: die Karel van Denemarken is een bedrieger, een
valschaard. Hij veinsde inderdaad veel prijs te hechten aan de
faam van streng en rechtvaardig te zijn; maar, zegt h
<!-- Page 227 -->et mij: heeft hij onder dien gehuichelden schijn
ooit eenen Kerel recht laten wedervaren? Of willen wij nu het
bloed bij stroomen gaan vergieten omdat wij den graaf te danken
hebben voor zijne rechtvaardigheid? Dat de leenheeren hem prijzen
en zijnen lof uitbazuinen, wat wonder? Hij is in alles hun
beschermer en dus de natuurlijke vijand des volks ... Ja, betwist
het zooveel gij wilt, mher Sneloghe, zelfs de poorters van
Brugge, die van zijne willekeur afhangen, poogt hij te
verdrukken. Gaat hij niet een groot gedeelte hunner nu den
balfaart opleggen, alhoewel zij reeds hun deel in de lasten der
poort betalen?... Wil ik u het eenige middel aanwijzen om onze
vrijheid te behouden en zelfs in de toekomst tegen alle
vervolging en alle verdrukking verzekerd te zijn? Wij moeten den
graaf der Isegrims verloochenen en ons eenen graaf kiezen die
geen vijand, maar wel een vriend der Kerels zij!"</p>
<p>Dit onverwacht voorstel trof de aanwezigen met verbaasdheid,
en er bleef eene wijl eene betrekkelijke stilte heerschen,
alhoewel eenige leden der vergadering met luider stemme tegen den
vermetelen redenaar uitvielen.</p>
<p>"Ik heb niet gedaan", zeide deze, "maar ik wil toelaten dat
mijne wederstrevers nu spreken, op voorwaarde dat mij het woord
teruggegeven worde, zoohaast wij hunne opmerkingen zullen gehoord
hebben."</p>
<p>Een algemeen handgeklap betuigde dat men dit voorstel
goedkeurde.</p>
<p>Hierop stonden Hacket en nog twee of drie anderen beurtelings
op en deden rechtzinnige pogingen, niet om den graaf te
verrechtvaardigen, maar slechts om hem te verschoonen, als zijnde
de grieven der Kerels hoofdzakelijk te wijten aan de Isegrims,
die den graaf uitsluitend omringden en allen anderen invloed van
hem hadden verwijderd.</p>
<p>Robrecht Sneloghe riep eene andere reden in, om het voorstel
van Burchard als ontijdig en schadelijk te doen verwerpen. Hij
wees op de beroering, welke het verloochenen van den graaf door
de vrije Ambachten in gansch Vlaanderen en zelfs tot in het hart
van Frankrijk, waar Karel van Denemarken vele vrienden telde, zou
veroorzaken. Zou men dus de Kerels blootstellen aan den haat van
gansch de Westerwereld? En zouden zij niet onf
<!-- Page 228 -->eilbaar bezwijken, indien men hun zoovele
vijanden te gelijk op den hals trok? Zij wilden hunne vrijheid en
hun recht verdedigen; maar moesten zij daarom, zelfs voor het
begin van den oorlog, den graaf van zijne kroon berooven?</p>
<p>Burchard antwoordde hierop, dat hij zich om de goedkeuring der
Franschen niet bekreunde, die wel genoeg te doen hadden om zich
tegen de Engelschen in Normandi&euml; te verdedigen. En wat de
overige gewesten van Vlaanderen betrof, hij poogde te bewijzen
dat de gemoederen daar niet minder ontevreden waren dan in
Kerlingaland.</p>
<p>Wat konden de Kerels bij eene eindelijke zegepraal winnen,
indien hun grootste vijand, indien Karel van Denemarken de kroon
bleef dragen? Volgens hem moest men in dezen oorlog, wilde men
een beslissend einde aan de vervolging zien, alles op het spel
zetten en den graaf dwingen zijne kroon tegen de vrijheid der
Kerels te wagen. Alle halve middelen doemde hij als ingesproken
door vreesachtigheid en lage aarzeling.</p>
<p>Volgens de gewoonte zulker vergaderingen werden de woorden van
Burchard het meest toegejuicht, alleenlijk omdat hij de
geweldigste middelen voorstelde.</p>
<p>Willem Van Wervick en Ingelram Van Eessen hadden al zijne
woorden met geestdrift toegejuicht, en nu en dan vuriger nog dan
hij, hunnen haat voor graaf Karel uitgedrukt.</p>
<p>Na eenige wederspraak van beider zijde, staakten Hacket en
Robrecht hunne vruchtelooze pogingen, daar de meerderheid hen met
onwil aanhoorde en luidruchtig riep dat men tot de stemming zou
overgaan.</p>
<p>De Voorman herhaalde in een kort begrip, wat de verschillende
redenaars het gewichtigst over de hangende zaak hadden doen
gelden.</p>
<p>Dan zeide hij:</p>
<p>"Gezellen, vooraleer tot de stemming over te gaan, meen ik u
te mogen herinneren dat elk onzer door zijnen gildeneed verbonden
is de besluiten van den Hoop te aanvaarden en rechtzinnig en
trouw tot hunne uitvoering mede te werken, welke ook zijne
bijzondere meening over deze besluiten zij. Wie deze verplichting
niet geheel aanvaardt, dat hij opsta en het verkla
<!-- Page 229 -->re!... Niemand antwoordt, het is wel. Nu zal ik
de voorstellen u, onder vorm van vragen, toerichten. Wie de hand
in de hoogte steekt antwoordt bevestigend, wie dit niet doe,
stemt tegen het voorstel ... Ik vraag u dus ten eerste: zullen de
vrije Ambachten van Kerlingaland de wapens opvatten en oorlog
voeren tegen den graaf!"</p>
<p>De gansche vergadering sprong recht met de handen
opgeheven.</p>
<p>En toen de Voorman uitriep:</p>
<p>"De Hoop besluit eenparig tot den oorlog!" volgde er
onmiddellijk een langdurig gejuich, vermengd met blijde kreten en
met woeste bedreigingen tegen de Isegrims.</p>
<p>De hamerslag hergalmde driemaal.</p>
<p>"Nu de tweede vraag", zeide de Voorman, "Verloochenen de vrije
Ambachten Karel van Denemarken als graaf van Vlaanderen?"</p>
<p>Bij dit voorstel werd het noodig geoordeeld de stemmen te
tellen; want een zeker getal afgevaardigden hadden de handen niet
opgestoken.</p>
<p>Evenwel, men bevond dat de grootste meerderheid het voorstel
aanvaardde, en de Voorman kondigde dus den uitslag af:</p>
<p>"De Hoop besluit dat de vrije Ambachten Karel van Denemarken
niet meer als graaf van Vlaanderen erkennen."</p>
<p>Weder werd deze beslissing door luid gejuich begroet.</p>
<p>Eenigen der aanwezigen nochtans waren droef of schrikten terug
van den gevaarlijken stap dien men hier zoo lichtvaardig waagde.
Robrecht Snelooghe schudde het hoofd in diepe overweging; op het
gelaat van Hacket stond eene zure grijns van ontevredenheid.</p>
<p>"Ik vraag het woord!" riep Burchard Knap.</p>
<p>En zoohaast de Voorman toestemmend hem had geantwoord, sprak
hij:</p>
<p>"Gezellen, ik wensch u geluk over uwe manmoedige besluiten.
Gelooft mij, gij hebt gedaan wat Kerlingaland van zijne vrije,
van zijne onversaagde zonen mocht verwachten. Nu hebben wij
geenen vorst meer. Ik raad u aan, zonder deze zaal te verlaten,
eenen anderen graaf te kiezen en uwe stemmen op zulken persoon te
richten die als opperveldheer ons ten oorlog kan geleiden. Wij
mogen geenen tijd verliezen om ons zulken leidsman te g
<!-- Page 230 -->even. Ik zal mij verstouten iemand aan uwe keus
voor te stellen. Een afstammeling onzer wettige graven is mher
Willem Van Loo...."</p>
<p>"Willem Van Loo, leve Willem Van Loo!" riepen velen der
aanhoorders; maar de Voorman klopte met den hamer, en Burchard
hernam:</p>
<p>"Laat mij voortgaan, gezellen: mher Willem Van Loo, thans
burggraaf van Yperen, is een kleinzoon van onzen beroemden graaf
Robrecht De Vries. De moeder van mher Willem was eene vrije
Kerlinne; hem vloeit dus Kerlenbloed in de aderen. Hij kent ons
en heeft zijn gansch leven in ons midden gesleten. Hij heeft
reeds als veldheer groote legers aangevoerd en is een beroemd
krijgsman. Schijnt het niet dat God zelf dezen telg van onzen
ouden grafelijken stam heeft gespaard, om ons ter zegepraal te
leiden? Welaan, roepen wij mher Willem Van Loo met eenparige
stemmen tot graaf van Vlaanderen uit."</p>
<p>De kreten: "Leve Willem, graaf van Vlaanderen! Heil, heil
onzen graaf!" weergalmden zeer lang en zoo algemeen dat niemand
het nuttig achtte de stemming door het opsteken der handen te
bevestigen.</p>
<p>Toen het mogelijk was zich weder te doen hooren, vroeg iemand
of men zich mocht verzekerd houden dat Willem van Loo uit de
handen der Kerels de kroon van Vlaanderen zou willen aanvaarden.
Deze kroon moest nog ten prijze van veel bloed misschien, en door
zegepralen gewonnen worden. Zou mher Willem toestemmen om deze
kans te wagen?</p>
<p>"Twijfel er niet aan", antwoordde Burchard. "Willem Van Loo
stemt toe om zijn lot aan het lot der Kerels te verbinden; met
ons zal hij overwinnen of bezwijken ... En, wil de vergadering
mij oorlof geven om deze zaal eenige oogenblikken te verlaten, ik
zal terugkeeren met mher Willem Van Loo, en hij zelf zal u van
zijne aanvaarding verzekeren."</p>
<br>

<p>"Hoe? Wat beduidt dit? Hij kende dus op voorhand onze
beslissing?" riep eene stem.</p>
<p>"Neen", wedervoer Burchard, "ik ben naar Yperen gegaan en heb
hem medegedeeld welke voorstellen ik hier wilde doen. Ten volle
zeker van uw besluit, omdat het alleen Kerlingala
<!-- Page 231 -->nd kan redden, heb ik hem verzocht mij naar
Veurne te vergezellen. Zoo spaar ik u veel verlies van tijd en
langdradig gaan en komen. Heb ik onze taak daarmede niet eenen
goeden dienst bewezen?"</p>
<p>"Ja, ja, eenen grooten dienst!" riep men van alle kanten.</p>
<p>"Welnu", zeide Burchard, "de Voorman geve aan de wachten en
klerken, bij de deur der zaal en bij de poort der Halle, bevel om
eenen ridder, die tot de Hoop niet toebehoort, met mij in de zaal
te laten treden,"</p>
<p>Hierop verliet hij de Halle.</p>
<p>De vergadering bleef met groot gerucht over deze haastige keus
twisten en kouten, totdat de deur weder werd geopend en mher
Willem Van Loo waarlijk in de zaal trad.</p>
<p>Hij werd onder het herhaald gejubel van: "Leve Willem, graaf
van Vlaanderen! Heil, heil onzen graaf!" door Burchard op de
verhevenheid geleid, waar de Voorman, met eenige woorden van
hulde en gelukwensching, hem den middelzetel aanbood.</p>
<p>Willem Van Loo was een ridder van meer dan gewone gestalte en
lichaamskracht. Zijn blik was trotsch en indrukwekkend, doch
zijne lippen waren dun, en rondom zijnen mond liepen twee
zonderlinge rimpels, die zijn gelaat een voorkomen van list of
van achterdocht gaven.</p>
<p>Terwijl men nog immer voortging met hem als graaf van
Vlaanderen toe te juichen, zette Willem zich neder; en toen hij
bespeurde dat de welkomskreten verminderden, stond hij op en
sprak dus tot de vergadering:</p>
<p>"Vrienden van Kerlingaland, gij biedt mij de kroon van
Vlaanderen aan, die mijne voorvaderen zoo roemrijk hebben
gedragen. Ik aanvaard ze uit uwe handen, dit is te zeggen, dat
wij te zamen goed en bloed gaan wagen om ze den vreemden
overweldiger te ontrukken. Elk uwer doe zijnen plicht als vrij
man en als Kerel; ik zal den mijnen doen als uw aanleider en uw
vorst. Eischt gij van mij eene belofte of eenen eed, ik zweer u
dat ik uw recht en uwe vrijheid zal eerbiedigen; maar mij
insgelijks zult mij beloven gedurende dezen oorlog mij in alles
te gehoorzamen en mij willekeurig onze krijgsverrichtingen te
laten leiden, zooals ik het goed zal vinden. Ik eisch deze
belofte van u niet als vorst, maar als legeroverste. Zonder een
&eacute;&eacute;nig hoofd kan men in den oorlog niets ... Nu,
belooft uwen veldheer deze gehoorzaamheid."</p>
<!-- Page 232 -->
<p>Al de handen gingen in de hoogte en de kreten: "Ja, ja, wij
beloven het, wij zullen u gehoorzamen!" versmolten tot een
verward en luidruchtig geraas.</p>
<p>Willem Van Loo moest reeds op voorhand overwogen hebben wat
hij hier zou zeggen; want hij hernam onmiddellijk het woord.</p>
<br>

<hr style='width: 65%;'>
<br>

<div class="center"><img src='images/232.png' width='400' alt=
'Vrienden van Kerlingaland'><br>
 <i>Vrienden van Kerlingaland</i></div>
<hr style='width: 65%;'>
<p>"Welaan dan, gezellen", sprak hij, "ziehier mijne eerste
bevelen. Zooals gij het hebt besloten, zal gansch Kerlingaland
zijne weerbare mannen te wapen roepen en ze tot mijne beschikking
stellen, opdat ik ze aanvoere tegen den vijand. Het is niet
raadzaam dat onze gewapende Kerels eenzaam of bij kleine benden
de Ambachten doorkruisen, vooraleer wij eene zekere macht hebben
verzameld. Daarom, bereidt alles metterhaast en in stilte, opdat
uwe mannen allen te gelijk zich op weg kunnen begeven in den
nacht van Maandag tot Dinsdag toekomende, dat is binne
<!-- Page 233 -->n zes dagen, op zulke wijze dat zij bij
zonsopgang ter vergaderplaats des legers verschijnen. Deze
vergaderplaats is het Wolvennestbosch boven Koyhem. Mijn ontwerp
is gemaakt; het berust op mijne lange ondervinding van den oorlog
in deze gewesten. Allereerst zullen wij in het vlakke veld ons
leger goed inrichten, met den burg van Yperen, die in mijn bezit
is, tot steunpunt en voorraadstapel. Men houde zich in de overige
burgen, alsof men geheel vreemd was aan den opstand. Wanneer ik
later met ons zegevierend leger opvolgend voor elken burg
verschijn, zal het tijd genoeg zijn om van binnen ons te helpen.
Onze macht mogen wij niet verstrooien: blijven wij overwinnaars
in het open veld, dan zullen de burgen van zelf hunne poorten
voor ons openen. Dit is voor alsnu mijn ontwerp; maar deden de
voorvallen mijne gedachten desaangaande veranderen, gij zoudt
allen zonder onderzoek en zonder vertraging mijne bevelen uit te
voeren hebben. Van de macht, welke gij mij heden hebt toegekend,
zal ik gebruik maken met onverbiddelijke strengheid, en degenen
die mij gehoorzaamheid weigeren de straf der landverraders doen
onderstaan. Het is noodig tot het bereiken van ons doel. Zoolang
deze oorlog duurt, is uw veldheer alleen meester ..."</p>
<p>Eenig gemor liet zich hooren.</p>
<p>"Mishaagt u deze wet?" vroeg Willem ontevreden. "De
vergadering zegge het mij, en ik verzaak onmiddellijk de zware
taak die ik had aanvaard."</p>
<p>"Neen, neen; leve Willem, onze graaf!" riep men met herhaald
gejuich.</p>
<p>"Wel zoo, gezellen", zeide Willem. "Doen wij nu allen onzen
plicht met vastberadenheid en trouw ... Ik zie in de vergadering
velen mijner vrienden, wien ik te dezer gelegenheid gaarne de
hand zou drukken, en andere gezellen, met welke ik wensch kennis
te maken. De Voorman hebbe de goedheid mij tot hen te geleiden en
mij hunne namen te noemen, opdat ik ze herkenne, als wij te zamen
tegenover den gemeenen vijand zullen staan."</p>
<p>Na deze woorden daalde hij met den Voorman van de verhevenheid
en ging tusschen de banken, hier minzaam groetende, daar handen
drukkende, overal vriendelijke woorden sprekende en elkeen door
eenige aangename woorden gunsti<!-- Page 234 -->g stemmende. Deze
verbroedering tusschen den nieuwen vorst en de afgevaardigden der
Ambachten eenigen tijd geduurd hebbende, beklom Willem Van Loo
opnieuw de trede en sprak:</p>
<p>"Vrienden, om redenen, welke gij licht zult begrijpen, acht ik
het noodig nu deze vergadering en zelfs de stad Veurne te
verlaten In het Wolvennest-bosch zullen wij elkander wederzien.
Daar zullen wij uwe keus met veel plecht, in tegenwoordigheid van
het vergaderde leger, afkondigen; want dan eerst zullen wij de
macht hebben om haar tegen andersdenkenden te verdedigen. Tot dan
houdt alles, wat hier beslist is geworden, zoo geheim mogelijk.
In het Wolvennest zullen wij te zamen regelen wat nog te regelen
is. Hebt betrouwen in onze zaak, gezellen. Ik heb reeds jaren
lang oorlog gevoerd tegen Karel van Denemarken, en hem bijna
overwonnen, alhoewel ik mij slechts door een gering gedeelte der
Kerels geholpen zag. Nu gaat gansch Kerlingaland opstaan tot het
verdedigen zijner vrijheid. Sterk door zulke eendracht, wat
zouden wij vreezen? Wij zijn onverwinnelijk!"</p>
<p>"Ja, ja, onverwinnelijk! Leve Willem Van Loo, onze graaf!"
riep men met geestdrift van alle kanten.</p>
<p>"Ik herhaal u nog eens mijne oprechte dankbetuiging voor uw
vertrouwen in mij", zeide Willem. "Blijft in deze zaal, vrienden,
en zet vreedzaam uwe beraadslagingen voort; doch haast u, na
afgedane zaken naar uwe Ambachten weder te keeren, om daar zonder
tijdverlies alles te bereiden. Vaartwel, tot wederziens in het
Wolvennest!"</p>
<p>Eene laatste toejuiching dreunde hem achterna, toen hij de
zaal verliet.</p>
<p>Burchard, die hem alleen volgen zou, doch niet met hem in de
straten van Veurne wilde gezien worden, bleef nog eene wijl met
Disdir Vos in stilte kouten. Dan, naar de deur stappende, ging
hij tot Robrecht Sneloghe en zeide hem met eenen glimlach:</p>
<p>"De zaken zijn hier niet afgeloopen naar uwen wensch?"</p>
<p>"Niet gansch, inderdaad", antwoordde Robrecht. "Wat beslist is
eerbiedig ik evenwel en onderwerp er mij aan."</p>
<p>"En gij zult den nieuwen graaf verkleefd zijn en
gehoorzamen?"</p>
<p>"Zeker, hij is der Kerlen vorst."</p>
<p>"En gij zult zijne bevelen volbrengen zonder onwil?"</p>
<!-- Page 235 -->
<p>"Blindelings. Het is mijn plicht. De uitspraak van den Hoop
aanvaard ik als eene onverbrekelijke wet."</p>
<p>"Alzoo, wij mogen u in het Wolvennest verwachten met de mannen
van Houthem?"</p>
<p>"En met de mannen van Ravenschoot en nog anderen: te zamen
meer dan vijfhonderd man."</p>
<p>"Gij zijt een eerlijk en edelmoedig ridder", zeide Burchard,
hem de hand reikende. "Ik zal u in de gunst van onzen graaf
bevelen. Nu vaarwel!"</p>
<p>"Gij ziet wel dat gij u over Robrecht misgrijpt", murmelde hij
aan het oor van Disdir Vos, die deze samenspraak had afgeluisterd
"Hij is bereid om mher Van Loo in alles zelfs blindelings te
gehoorzamen."</p>
<p>Disdir Vos schudde zwijgend het hoofd.</p>
<p>Na eenen handdruk met hem te hebben gewisseld, verliet
Burchard de zaal en haastte zich, in eene herberg aan het
uiteinde der stad, Willem Van Loo te gaan vervoegen.</p>
<p>Deze zat reeds te paard met vier andere ruiters, die hem als
lijfwacht hadden vergezeld. Een der ruiters hield een los paard
voor Burchard Knap gereed.</p>
<p>Zoohaast deze laatste opgestegen was, reed het gezelschap de
stadspoort uit en vervorderde zijnen weg op eenen goeden draf,
totdat men Bulscamp voorbij was en Wulveringhem ging naderen.</p>
<p>Dan vertraagde Willem den gang van zijn paard en gaf den
wapenlieden bevel om op eenigen afstand achteruit te blijven.</p>
<p>Hij begon in vol vertrouwen met Burchard te kouten over zijne
kiezing door den Hoop, over den oorlog en over zijne uitzichten
voor de toekomst. Dat de koning van Frankrijk zich met de zaak
zou willen bemoeien en zich in dit geval tegen de Kerels zou
verklaren, dit moest men als mogelijk aanzien; maar Willem Van
Loo zou onmiddellijk boden uitzenden om de hulp des konings van
Engeland te verzoeken, en men mocht verhopen dat er zoohaast
mogelijk eene Engelsche vloot in het Swin zou verschijnen om de
Kerels te ondersteunen. De twijfel aangaande de vraag, welk
gedrag de koning van Frankrijk in dezen strijd voor de kroon van
Vlaanderen zou houden, bekommerde mher Wille<!-- Page 236 -->m
evenwel zeer. Het Fransche leger was toch zoo dicht bij de
grenzen van Kerlingaland! En daarenboven, Karel van Denemarken
was door vleierij en door slaafsche onderwerping den koning niet
alleen een knecht, maar tevens een lieveling geworden.</p>
<p>Ter gelegenheid dezer bedenking, stortte Burchard geheel
zijnen haat tegen Karel van Denemarken uit; hij noemde hem
huichelaar, valschaard, bedrieger en dief; ja, hij zeide dat de
gelukkigste dag zijns levens die zou zijn waarop hij zou vernemen
dat die verachtelijke Karel gestorven of gesneuveld was, en dus
eindelijk zijne ziel der helle, waaraan zij toebehoorde, had
overgeleverd.</p>
<p>Deze taal behaagde Willem Van Loo ten uiterste; want in zijn
hart lag evenveel haat tegen graaf Karel, iets dat genoeg te
begrijpen was, aangezien hij hem kon beschuldigen de kroon van
Vlaanderen hem te hebben ontroofd.</p>
<p>Nadat zij dus langen tijd waren voortgegaan met gal tegen
hunnen gemeenen vijand te spuwen, zagen zij van verre twee
ruiters in vollen draf hen te gemoet komen.</p>
<p>Het verwonderde hen in het eerst, maar toen zij meer genaderd
waren, herkende Willem eenen der beide ruiters als zijnen
dienaar.</p>
<p>Deze hield zijn paard voor zijnen meester staan en zeide:</p>
<p>"Heer burggraaf, ziehier een man die u zoekt; hij komt van
Atrecht en heeft eene haastige boodschap van mher Godevaart Van
Belle voor u."</p>
<p>"Komt gij van het leger? En weet gij wat uwe boodschap
behelst?" vroeg mher Willem.</p>
<p>"Ik kom van het leger, heer", antwoordde de bode, "maar de
tijding die ik u breng is mij onbekend."</p>
<p>Dit zeggende, haalde hij eenen gesloten brief van onder zijn
kleed, en reikte hem mher Willem toe, die hem met zekere
bekommerdheid opende.</p>
<p>Wat daarin te lezen stond, moest hem onaangenaam verassen,
want hij scheen te verbleeken. Hij bedwong evenwel onmiddellijk
zijne ontsteltenis en stak den brief in zijne tasch, terwijl hij
tot zijnen dienaar zeide:</p>
<p>"Rijdt in allerhaast terug naar Loo met den bode; geef hem
eten en drinken. Hij wachte mij daar; ik moet hem spreken."</p>
<!-- Page 237 -->
<p>Hij deed teeken tot zijne wapenlieden, dat zij achteruit
zouden blijven, zette zijn paard op eenen langzamen stap en sprak
dan met eenen diepen zucht tot Burchard:</p>
<p>"Noodlottige tijding, mijn vriend: de kroon die ik reeds op
mijn hoofd voelde, ontsnapt mij!"</p>
<p>"Wat wilt gij zeggen, heer graaf?" mompelde Burchard
verschrikt.</p>
<p>"Weet gij wat dien brief mij meldt? Morgen zal er een leger
ridders, met hunne wapenlieden tweeduizend sterk, allen Isegrims,
uit Atrecht vertrekken, om de Kerels tot het eerbiedigen van het
edict over den balfaart te komen dwingen. Zij zullen onmiddellijk
door talrijke benden wapenlieden te voet worden opgevolgd; met
hoe weinig spoed deze ridders ook reizen, zullen zij in
Kerlingaland verschijnen voordat ons leger vergaderd zij."</p>
<p>"Maar laat ons in allerijl naar Veurne terugrijden en bevelen
dat men de mannen der Ambachten onmiddellijk tot u zende",
antwoordde Burchard. "Zoo zouden de ridders eenen krachtigen
wederstand ontmoeten, en wij zouden tijd winnen tot het
verzamelen onzer heirkrachten."</p>
<p>"Onmogelijk. De meeste leden van den Hoop hebben Veurne reeds
verlaten; het daglicht vermindert, de avond zal welhaast vallen.
En daarbij, wat zou het helpen? Meent gij dat ik met eenige
bijeengeraapte mannen de kans zou wagen tegen tweeduizend
ridders? Eilaas, de hemel is ons niet gunstig! De Isegrims zullen
metterhaast alle burgen en kasteelen bezetten, en dan zijn onze
pogingen op voorhand verijdeld. Ik ben reeds in zulken
ongelukkigen oorlog bezweken. Nu wil ik het zwaarwichtig spel
niet meer wagen, zonder eenige kans op overwinning. Wij moeten
plooien en betere tijden afwachten. Ik zal boden naar alle
Ambachten sturen om voorloopig eene lijdzame onderwerping te doen
veinzen."</p>
<p>Burchard gromde wel in zich zelven en knarste de tanden; maar
hij zeide niets: de erge tijding vervulde hem met angst.</p>
<p>"De listige, booze Karel van Denemarken!" morde hij eindelijk
"Dit geheele spel van rechtsverkrachting en huichelarij was op
voorhand bestoken!"</p>
<!-- Page 238 -->
<p>"Ja, Karel van Denemarken is ons te slim!" zeide Willem met
eenen zucht. "Mocht hij van zijn paard storten of op eene andere
wijze den hals breken, dan waren wij van den dwingeland verlost,
en de ridders zelven zouden mij als graaf van Vlaanderen
erkennen. Maar dit is eene ijdele wensch. Het staat daarboven
geschreven, dat ik nimmer den troon mijner vaderen zal beklimmen
Waarom langer worstelen tegen het onverbiddelijk noodlot?
Onderwerpen wij ons verduldig. Anders blijft mij niet meer over
..."</p>
<p>Beiden zwegen eene wijl, als neergedrukt onder de overtuiging
hunner onmacht.</p>
<p>Eensklaps slaakte Burchard eenen zonderlingen kreet. Mher
Willem zag hem verwonderd aan.</p>
<p>"Indien iemand u kwam zeggen: Karel van Denemarken is dood",
vroeg Burchard met verdoofde stem, "zoudt gij den bode gunstig
onthalen?"</p>
<p>"Ik ware bekwaam om hem op mijn hart te drukken!"</p>
<p>"En zoudt gij hem vragen op welke wijze Karel van Denemarken
is gestorven?"</p>
<p>"Wat geeft het mij, indien Vlaanderen slechts van den vreemden
overweldiger wordt verlost?"</p>
<p>"Hoor mij aan met aandacht, heer graaf", sprak Burchard, "en
heb vertrouwen in mij. Vraag mij niets meer, geen enkel woord;
laat de Kerels binnen zes dagen vergaderen op de aangewezene
plaats, en wacht op eene ontzettende tijding van mij. Ik hoop dat
gij mij hebt begrepen? Uw handdruk is mij daarvan een bewijs.
Welnu, laat mij vertrekken; ik wil over Beerst en Thourout naar
Aartryke. Daar moet ik zekere Houtkerels spreken. Morgennacht ben
ik in Brugge. Wederhoud mij niet, graaf, het is nu bijna duister:
alles begunstigt mij. Vaarwel!"</p>
<p>En zonder eenigen anderen uitleg dreef hij zijn paard in eenen
aardeweg. Willem Van Loo, ontsteld en stom, schouwde hem
achterna, totdat hij tusschen de eerste boomen van een klein
bosch uit zijn gezicht verdween.</p>
<h4>Voetnoten:</h4>
<a name='Footnote_49_49'></a><a href='#FNanchor_49_49'>[49]</a>
<div class='note'>
<p>"De <i>Hoop</i> was eene volksvergadering waar men over de
staatsbelangen der bevolking van de Vlaamsche zeegewesten
beraadslaagde."</p>
<p>VICTOR DE RODE. <i>Ann. Fl. de Fr.</i>, t. VIII, p. 113.</p>
</div>
<a name='Footnote_50_50'></a><a href='#FNanchor_50_50'>[50]</a>
<div class='note'>
<p>Dat niemand zich verstoute den eed te zweren, waarmede men
zich pleegt aan de gilden te verbinden. Welke ook de voorwaarden
zijn, dat niemand zich bij eede verplichte tot geldelijke
bijdrage, aangaande de gevallen van schipbreuk of van brand.</p>
<p><i>Capit. Caroli Magni</i> a. 779, art. XIV.</p>
</div>
<hr style='width: 65%;'>
<a name='XII'></a>
<h2><!-- Page 239 -->XII</h2>
<br>

<p>Het was reeds lang duister; in de straten der stad Brugge
heerschte eene volledige stilte.</p>
<p>Dakerlia, gansch in rouwgewaad, zat voor eene tafel in haren
Steen. Bij de smokige vlam der koperen lamp loste haar bleek
gelaat zonderling op haar zwart kleedsel uit. Van tijd tot tijd
rolden er nog eenige tranen op hare wangen; want ondanks de
pogingen harer vriendin Witta, die nevens haar was gezeten,
ontstond het beeld haars vader immer opnieuw voor hare oogen. Zij
hoorde zijnen laatsten noodkreet in hare ooren klinken; zij zag
hem met de doodkramp op de lippen en het kruis op de borst
uitgestrekt liggen; zij zag hoe men te midden van het
Mariakerkhof zijn lijk in het graf nederliet; in haar sidderend
hart hergalmde nog het doffe gebons der aarde, door magen en
vrienden als een laatste vaarwel op de lijkbaar geworpen ...</p>
<p>Maar hare bedruktheid was rustig geworden en in eene lijdzame
mijmerij veranderd.</p>
<p>Op eene vertroosting van Witta antwoordde zij met
gelatenheid:</p>
<p>"Lieve vriendinne, waarom toch vermoeit gij u, om mijne droeve
gedachten af te keeren? Het is vruchteloos. Zou ik nu een enkel
oogenblik mijnen armen vader kunnen vergeten? Hem, die mij zoo
beminde! Toen op den noodlottigen dag der afkondiging zijne wonde
openscheurde, stuurde hij mij nog eenen blik toe, zoo vol
eindelooze liefde, zoo vol treurnis ... En ik zou er niet aan
mogen denken?"</p>
<p>"Daar weent gij nu alweder", zeide Witta. "Gij zijt niet
redelijk, Dakerlia. Uw vader is daarboven bij den Heer. Hij ziet
ons ongetwijfeld. Meent gij dat het zijne zalige ziel verblijden
kan dat gij u ziek maakt?"</p>
<p>"Eilaas, ik weet het wel, Witta, en ik zeg het mij zelve
<!-- Page 240 -->genoeg, dat tranen dit schromelijk ongeluk niet
kunnen herstellen; maar tranen verlichten mijne smart. Mettertijd
zal ik allengs wat moed terugvinden.... Morgen, niet waar? Morgen
zeer vroeg zullen wij naar het kerkhof gaan en langer nog dan
heden op zijn graf bidden?"</p>
<p>"Zoolang gij wilt, Dakerlia; maar spreken wij nu van andere
dingen."</p>
<br>

<hr style='width: 65%;'>
<br>

<div class="center"><img src='images/240.png' width='400' alt=
'Willem Van Loo ontsteld en stom schouwde hem achterna'><br>
 <i>Willem Van Loo ontsteld en stom schouwde hem
achterna.</i></div>
<hr style='width: 65%;'>
<p>"Van wat kunnen wij spreken?"</p>
<p>"Van mijnen broeder."</p>
<p>"Ja, van Robrecht. Hij insgelijks is ontroostbaar. Zijn
medelijden met mijne smart is oneindig. Toen hij dezen namiddag
hier met u was, kon hij nauwelijks spreken, omdat ik mij door de
smart liet overwinnen. Hij zou mij willen troosten en schijnt
geene rust meer te hebben ..."</p>
<p>"Zeker, zijn verdriet is groot; maar dit is het niet",
bemerkte <!-- Page 241 -->Witta met verdoofde stem. "Wat hem
onrustig maakt en hem aanjaagt is een geheim, dat hem op het hart
ligt."</p>
<p>"Een geheim?"</p>
<p>"Ziet gij, Dakerlia, hij is dezen nacht van Veurne
wedergekeerd Toen ik in den vroegen morgen, zonder u te wekken,
dezen Steen verliet, om ten onzent bevelen tot den huisdienst te
gaan geven, vond ik mijnen broeder reeds beneden met het hoofd in
de handen en diep in gedachten verzonken. Ik vroeg hem wat men in
den Hoop te Veurne heeft verricht; maar hij gaf mij afwijkende
antwoorden. Ik ken hem, en het was mij gemakkelijk te raden dat
eene zeer gewichtige zaak hem bezighoudt ... Gij luistert niet,
Dakerlia; gij denkt weer aan droeve dingen ..."</p>
<p>"Ach, neen", zuchtte jonkver Wulf, "ik luister ... Welke zaak
zou hem bezighouden? Het is te vermoeden, Witta. De Hoop te
Veurne heeft kennis genomen van het edict op den balfaart.
Misschien heeft men daar besloten, zooals de kastelein Hacket het
moest voorstellen, nederige pogingen bij den graaf aan te wenden
om het onrechtvaardig edict te doen intrekken. Dit slaat Robrecht
met spijt en droefheid; want zoo leidt men de Kerels naar de
eindelijke slavernij. Het is zijn gevoelen, en hij heeft
gelijk."</p>
<p>"Ik geloof dat gij u misgrijpt", wedervoer jonkver Sneloghe,
"want toen ik hem dezen morgen van den balfaart sprak en de
Kerels beklaagde, ontschoot eensklaps eene vonk van
verontwaardiging zijnen oogen, en met eenen spotlach op de
lippen, riep hij uit: "De balfaart? Nooit, nooit!" Hij bedwong
zich even ras en ging morrend uit de kamer, alsof hij onwillig
iets van het groote geheim had laten ontsnappen ... Gij zwijgt,
Dakerlia. Begrijpt gij niet wat ik zeg? Immer dit treurig
droomen!"</p>
<p>"Ik begrijp", antwoordde jonkver Wulf. "Ach, indien mijn goede
vader nog leefde! Hij wiens heldenmoed men roemde! Maar hij kan
de vrijheid niet meer verdedigen; hij ligt in het koude
graf."</p>
<p>"Wees zeker, Dakerlia, het gaat oorlog worden."</p>
<p>"Misschien."</p>
<p>"Neen, twijfel er niet aan: mijn broeder heeft heden zijne
beste wapenrusting overzien, en ze op eenen wagen bedektelijk
naar Ravenschoot doen voeren. Dit beduidt toch wel iets, meent
gij het niet?"</p>
<p><!-- Page 242 -->En zoo, waarschijnlijk haar eigen vermoeden
overdrijvend, spande de goede Witta alle mogelijke pogingen in om
de gepeinzen harer vriendin van den dood haars vaders af te
wenden. Het gelukte haar slechts bij poozen de aandacht van
Dakerlia voor een oogenblik te vestigen, doch zij hield niet op
en zette met vindingrijken geest hare liefdetaak voort, totdat
het uur om ter rust te gaan was verschenen. Sedert het overlijden
van Segher Wulf, sliep zij in Dakerlia's woning, om hare arme
vriendin nimmer alleen aan hare treurnis overgeleverd te
laten.</p>
<p>Zij ontstak eene kaars en zeide:</p>
<p>"Nu, Dakerlia, wij hebben lang genoeg gewaakt. De nachtrust
versterkt den mensch. Wij zullen boven nog wat bidden."</p>
<p>Maar nu werd de deur der kamer geopend, en Robrecht Sneloghe
trad binnen.</p>
<p>Hij ging tot zijne verloofde, drukte haar teederlijk de handen
en sprak eenige zoete troostende woorden tot haar.</p>
<p>Na eene wijl stilte zeide hij zeer ernstig:</p>
<p>"Dakerlia, en gij, mijne zuster, ik bid u, luistert met
aandacht op wat ik u ga melden. Morgen vroeg vertrek ik uit
Brugge. Het is mogelijk dat er vele dagen, dat er weken verloopen
voordat gij mij wederziet."</p>
<p>"O, hemel, gij verlaat ons!" kreten de beide jonkvrouwen te
gelijk, met angstige verrassing.</p>
<p>"Blijft zonder de minste vrees", ging Kobrecht voort. "Ik heb
alles voorzien en geschikt, opdat geen gevaar in mijn afwezen u
bedreige. Trouwe, verkleefde dienaars zullen waken over uwe rust.
Gebeurde er iets in de stad of in het land, dat u om meerderen
steun of om eene veiligere schuilplaats deed wenschen, gaat naar
den burg. In den Steen van mijnen oom Hacket zijn kamers voor u
en voor uwe dienstmeiden in gereedheid gebracht. De proost van
St-Donaas zal u onder zijne bescherming nemen en u dagelijks meer
dan eens bezoeken."</p>
<p>De beide jonkvrouwen zagen hem met verschriktheid aan.</p>
<p>"Het wordt dus oorlog?" vroeg Dakerlia.</p>
<p>"Het geheim van den Hoop moet elkeen heilig zijn, die het
kent", antwoordde Robrecht. "Poog dus niet van mij te weten
waarom ik u ga verlaten."</p>
<p><!-- Page 243 -->Dakerlia en Witta begonnen te weenen, doch
zonder klagen.</p>
<p>"Ik begrijp en ik gevoel wel aan mijn eigen hart dat dit
onverwacht vaarwel u moet bedroeven", zeide Robrecht, "maar
troosten wij ons, in de gedachte dat ik waarschijnlijk binnen
weinige dagen hier reeds terug zal zijn. Hoe het weze, in deze
erge tijden, moet elk onzer zijne rust en zijne pogingen ten
offer brengen voor de vrijheid. Aarzelen is eene lafheid,
weigeren, zelfs door eenen geheimen wensch des harten, is eene
misdaad. Ik mag dus met recht verwachten dat noch mijne
verloofde, noch mijne zuster het zullen afkeuren dat ik, als
trouw lid van het Gilde, mijnen plicht vervul. Gij zijt Kerlinnen
en gij bemint uw land!"</p>
<p>Deze strenge woorden brachten eenen plotselijken ommekeer in
het gemoed der jonkvrouwen. Witta stortte nog eenige tranen,
ofschoon zij zichtbaar geweld deed om haren angst te bedwingen.
Dakerlia hief het hoofd met fierheid op, en terwijl een vreemde
glimlach op hare lippen verscheen, zeide zij:</p>
<p>"God dank, ja, wij zijn Kerlinnen, en zullen toonen dat zelfs
de diepste smart ons het niet kan doen vergeten! Ga, Robrecht, ga
waar de plicht u roept. Wij zullen bidden voor u en voor
Kerlingaland en met vertrouwen afwachten wat het lot zal
beslissen ... Gij vertrekt morgen zeer vroeg! Voor
zonsopgang?"</p>
<p>"Neen, ik zal den klaren dag afwachten; mijn vertrek is niet
zoo haastig."</p>
<p>"Welnu dan, mijn vriend, waarom zoudt gij nog dezen avond
afscheid van ons nemen? Is er iets dat u belet ons morgen vaarwel
te komen wenschen, wij onderwerpen ons gereedelijk; maar anders
zullen wij zeer vroeg opstaan. Kan het zijn, gun ons nog dit
geluk."</p>
<p>"Het zij zoo, Dakerlia", antwoordde de jonge ridder. "Blijft
dus met God tot morgen."</p>
<p>Door zijne verloofde gevolgd, richtte hij zich naar de
deur.</p>
<p>Hier drukte hij nog teederlijk hare handen, neigde zijn hoofd
over haren schouder en murmelde aan haar oor:</p>
<p>"Wees tevreden, Dakerlia, wij gaan uwen vader wreken! Ik zal
aan u denken altoos; uw beeld zal mijne star zijn; de vijand,
terwijl hij valt onder mijn zwaard, zal terzelfdertijd uwen naam
en den naam uws vaders hooren. Houd dit geheim!"</p>
<p><!-- Page 244 -->De maagd wierp eenen diepen blik in zijne
oogen en antwoordde:</p>
<p>"Dank, dank, mijn vriend, doe uwen plicht!"</p>
<p>"Goeden nacht, zuster, tot morgen."</p>
<p>Met deze woorden verliet hij de zaal.</p>
<p>Toen hij op het neerhof kwam, vroeg de schalk, die hem de
poort opende, of hij mher Sneloghe niet met licht zou
vergezellen; want het was zoo donker op de straat dat men de
huizen niet kon ontwaren.</p>
<p>Robrecht weigerde dezen dienst; zijn Steen toch was slechts
eenige stappen verwijderd.</p>
<p>De schalk sloot dus de poort achter hem en stak de grendels
in.</p>
<p>Terwijl Robrecht nu over de straat stapte en zijne woning
naderde, scheen het hem dat eene menschenschaduw langs den muur
voortsloop en naar hem toekwam. Hierover verwonderd, bleef hij
staan, legde de hand aan het gevest van zijn zwaard, liet den
onbekende naderen en vroeg dan met verdoofde stem:</p>
<p>"Vliegt de Blauwvoet?"</p>
<p>"Storm op zee!" antwoordde de schaduw zonder aarzelen.</p>
<p>"Mijn oom Hacket! Gij hier op dit uur?"</p>
<p>"Stil!" fluisterde de kastelein, "ik kwam u opzoeken in uwen
Steen. Ik heb eene boodschap u te vertrouwen."</p>
<p>"Het is een wonder dat ik nog niet slapen ben."</p>
<p>"Ik hadde bevel gegeven om u te wekken, mijn neef. Nu, doe de
poort openen."</p>
<p>Robrecht klopte op eene hem gewone wijze, en schier
onmiddellijk kwam er een schalk achter de poort staan.</p>
<p>"Zijt gij het, mher Sneloghe?" vroeg hij.</p>
<p>Op het bevestigend antwoord werd Robrecht met zijnen oom
binnengelaten.</p>
<p>Beiden begaven zich in eene zaal, waar eene brandende lamp aan
het gewelf hing. De kastelein sloot de deur langs binnen, trok
eenen gezegelden brief uit zijne tasch, en dien den jongen ridder
toereikende, zeide hij:</p>
<p>"De proost is niet van zijn voornemen af te brengen. Nadat gij
ons hadt verlaten, is hij er weder op teruggekomen en heeft
eindelijk, ondanks mijnen raad, besloten toch eenen brief aan
<!-- Page 245 -->Willem Van Loo te schrijven. Dien brief zult gij
hem overhandigen De proost verzoekt u de boodschap op uwe borst
te verbergen; want, werd zij door 's graven lieden verrast, onze
vijanden zouden het geheim van den Hoop geheel kennen."</p>
<p>"Heb geene vrees: ik zal de boodschap trouw volbrengen. Mag ik
weten, oom, wat de brief behelst?"</p>
<p>"Gij kunt het wel vermoeden. Mijn broeder dringt bij Willem
Van Loo op alle wijzen aan, om hem de vijandelijkheden te doen
uitstellen, zelfs dan nog wanneer het Kerlenleger zal vergaderd
zijn. Hij laat hem weten dat onze graaf Karel het oor schijnt te
willen leenen aan het voorstel om hem eene aanzienlijke bede uit
den Gildenschat toe te staan."</p>
<p>"Maar mijn oom de proost bedriegt zich!" riep Robrecht met
ongeduld. "Veinst men aan het hof van goeden wil te zijn, het is
slechts om tijd te winnen en ons in slaap te wiegen!"</p>
<p>"Zoo denk ik er nu insgelijks over, gij weet het, neef. Daarom
evenwel moogt gij mij niet weigeren den brief aan Willem Van Loo
af te geven. Hij kan dan nog beslissen wat hij wil."</p>
<p>"Inderdaad, oom. Ik zal doen wat de heer proost verlangt."</p>
<p>"Hij verzoekt u daarenboven zijne voorstellen bij Willem te
ondersteunen en alle mogelijke pogingen aan te wenden om hem te
doen aanvaarden."</p>
<p>"Dit kan ik niet", zeide Robrecht ontevreden. "Ik weiger
volstrekt deze zending. Volgens mijne vaste overtuiging valt er
niet meer te aarzelen. De omstandigheden schijnen ons zeer
gunstig; men moet zonder omzien er gebruik van maken. Bij al dit
omzien en dralen verliezen wij den moed en worden de Kerels
hunnen vijand ten spot. Mijn oom de proost weet wel dat ik
daarover van een geheel ander gevoelen ben dan hij."</p>
<p>"Doe naar uw goeddunken, neef."</p>
<p>"Maar zeg mij, ik bid u, kastelein, kent gij den inhoud van
den brief dien ik dragen ga?"</p>
<p>"Ja, ik heb hem gelezen."</p>
<p>"Hoe noemt de proost daarin mher Willem?"</p>
<p>"Hij noemt hem burggraaf."</p>
<p>"Maar het is gevaarlijk; met allen eerbied voor mijnen oom zou
ik schier durven zeggen dat hij zijnen gildeneed ontrouw is.
<!-- Page 246 -->De Hoop heeft te Veurne beslist dat al de Kerels
Willem Van Loo als graaf van Vlaanderen zullen erkennen. Waarom
weigert de proost hem graaf te noemen?"</p>
<p>"Gij weet het, Robrecht," antwoordde de kastelein, de
schouders ophalende. "Mijn broeder heeft zich, in den vorigen
oorlog voor de kroon, tegen mher Willem verklaard. Er bestaat
tusschen hen, van wederzijde, een verborgene, doch diepe wrok.
Het bedroeft hem oneindig dat men in den Hoop zulke gevaarlijke
beslissing heeft genomen."</p>
<p>"En bedroeft het mij niet, oom? Maar de onderwerping aan de
besluiten van den Hoop is eene heilige wet, waarvoor alle Kerels,
grooten en kleinen, moeten bukken. Mher Willem, de graaf van
Vlaanderen,&mdash;zoo noem ik hem&mdash;zal, bij het lezen van
den brief, verbitteren, wanneer hij zal zien dat de proost
weigert hem als graaf te erkennen."</p>
<p>"Ik heb er geene schuld aan, Robrecht; de proost heeft mijnen
raad niet willen volgen. Hij kan er niet toe besluiten, mher
Willem nu reeds als vorst te begroeten. Hij zal het later doen.
Gij kondet de graaf uitleggen dat de proost nog geene bijzondere
tijding over de verrichtingen van den Hoop heeft ontvangen."</p>
<p>"Het zij zoo, ik zal mijnen oom pogen te verontschuldigen ...
Maar indien graaf Willem den proost eenige bevelen zendt, zal hij
gehoorzamen?"</p>
<p>"Zonder twijfel, Robrecht. Wat mij betreft, ik verzoek u, mher
Willem te melden, dat ik alles geheimelijk in gereedheid breng om
den burg van Brugge voor de Kerels te behouden, en ik zijne
bevelen afwacht om, waar het zijn kan, ze getrouwelijk te
volbrengen. Blijf nu in vrede, mijn neef, en vergeet niet,
wanneer gij in het leger zijt, ons zoo dikwijls als het mogelijk
is tijding van u te zenden. Goeden nacht en goede reis!"</p>
<p>Robrecht vergezelde zijnen oom tot buiten de poort van den
Steen. Dan keerde hij terug naar de zaal, legde zijn zwaard af en
zette zich neder, met den elleboog rustend op de tafel en de
oogen onvast in de ruimte gericht.</p>
<p>Hij overwoog het zonderling gedrag van zijnen oom Bertulf en
voorzag dat uit den verborgen haat, dien hij en Willem Van Loo
elkander toedroegen, nog ongelukkige verwikkelingen voor de
Erembalds en misschien voor Kerlingaland konden ontstaan.</p>
<p><!-- Page 247 -->Dien dag was Disdir Vos op den burg gekomen
en had lang met den proost over de beslissingen van den Hoop
gesproken. De oude Bertulf had zijne ontevredenheid en zijnen
afkeer van mher Willem niet verborgen. Indien de nieuwe graaf
door Disdir Vos of door iemand anders daarvan kennis kreeg, zou
hij dan niet de Erembalds vijandig worden? De proost, anders zoo
wijs en zoo voorzichtig, liet zich nu door een gevoel van haat
verblinden.</p>
<p>Terwijl mher Sneloghe daar bij de tafel zat en in
verslondenheid den gevaarlijken toestand der zaken overdacht,
stonden achter St-Janskapelle twee mannen, die in stilte doch met
zekere driftigheid van hem spraken.</p>
<p>Nevens den muur der kapelle, was de duisternis nog dikker;
geen mensch hadde kunnen zien dat iemand zich daar bevond;
evenwel hadde men ze kunnen hooren, want zij spraken zeer
stil.</p>
<p>"Nu, waarom wijkt gij terzijde? Waarom blijft gij staan?"
vroeg de eene.</p>
<p>"Zeg wat gij wilt", antwoordde de andere, "zoo sla mij Thors
hamer, indien gij ons niet eene gevaarlijke dwaasheid doet
begaan!"</p>
<p>"Maar, neen", wedervoer de eerste fluisterende. "Het is tot
het bereiken van ons doel volstrekt noodig dat Robrecht Sneloghe
ons helpe."</p>
<p>"Hij zal weigeren."</p>
<p>"Geenszins."</p>
<p>"Hij eerbiedigt te veel zijne ooms, en dezen schrikken terug
van alle krachtdadigheid."</p>
<p>"Dit is grondig veranderd. Robrecht staat op tegen zijne ooms
en beschuldigt ze van lauwheid en ontrouw. Ik heb hem dezen
morgen luidop tegen den proost hooren roepen dat hij, Robrecht,
voor niets meer achteruitwijken wil en bereid is, met blinde
onderwerping onzen nieuwen graaf te gehoorzamen; ja, dat hij voor
hem zonder aarzelen goed en bloed zal ten offer brengen."</p>
<p>"En evenwel kan ik het niet uit mijn hoofd krijgen dat wij
eene domheid begaan."</p>
<p>"Gij hebt mijne redenen goedgekeurd, gij en onze vrienden.
Waarom dwingt gij mij nu ze alweder te herhalen? Wat wij gaan
ondernemen belaadt ons met eene schromelijke verantwoordelijk
<!-- Page 248 -->heid. Om te beletten dat de proost en de
kastelein zich tegen ons keeren, moeten wij mher Sneloghe met ons
doen samenspannen en samenwerken. Zoo zullen dan de hoofden der
Erembalds, uit verkleefdheid en liefde voor hem, ons allen
beschermen en verdedigen Zeg Robrecht, dat onze graaf het beveelt
of verlangt, en gij zult zien dat hij onmiddellijk zal
toestemmen. Of twijfelt gij daaraan?"</p>
<p>"Ik weet waarlijk niet", gromde de andere, half schertsende,
"waarom gij zoo vurig en zoo onverwinnelijk aandringt om Robrecht
deel aan onze onderneming te geven. Ik zou haast gaan denken dat
gij de zaak voor eene gevaarlijke halsbrekerij aanziet, en daarom
mher Sneloghe het spel wilt doen wagen. Uit genegenheid zeker
niet, gij haat hem."</p>
<p>"Neen, ik heb alle vijandschap afgelegd. Geene andere
beweegreden drijft mij aan dan alleenlijk de voorzorg om het
gelukken onzer poging, ook na den slag, te verzekeren."</p>
<p>"Welaan, het zij dan zoo. Wij zullen zien hoe hij het voorstel
onthaalt. Aanvaardt hij het, hij zal zijn woord getrouw blijven
tot het einde. Daarvan ten minste mogen wij zeker zijn. Gedragen
wij ons evenwel voorzichtig met hem. In zijnen Steen zullen wij
hem het ontwerp niet te kennen geven. Als hij Willem Van Wervick,
Isaac Van Reninghe en Ingelram Van Eessen ziet, zal hij beter
gelooven dat de zaak niet roekeloos door mij wordt gewaagd ...
Kom nu, laat ons gaan, maar zwijgen wij!"</p>
<p>Zij stapten met looze treden de St-Jansstraat in, keerden
achter den hoek der Ridderstraat, en slopen dan voort door de
onpeilbare duisternis tot voor de poort van sher Robrechts
Steen.</p>
<p>Een hunner liet den ijzeren klopper driemaal met zekere
berekende tusschenpoozen nedervallen.</p>
<p>Dewijl men daarbinnen nog waakte, kwam schier onmiddellijk een
schalk achter de poort staan.</p>
<p>"Wie daar?" riep hij door het kijkgat.</p>
<p>"Spreek stil", werd hem geantwoord. "Ga, zeg uwen meester dat
vrienden hem wenschen te spreken. Hij kome zelf om ons te
herkennen."</p>
<p>Na eene korte wijl vroeg hem eene andere stem:</p>
<p>"Vliegt de Blauwvoet?"</p>
<p>"<!-- Page 249 -->Storm op zee!" antwoordde een hunner. "Doe
ons open, Robrecht."</p>
<p>"O, mijn God, Burchard!" morde iemand achter het kijkgat.</p>
<p>"Stil, stil, en ontsluit de poort!"</p>
<p>Robrecht opende metterhaast en leidde de twee ontijdige
bezoekers zonder spreken tot in de zaal, welke hij zooeven had
verlaten. Hij sloot de deur en zeide met verrassing:</p>
<p>"Burchard, gij hier! Vreest gij dan niet voor uw leven? Indien
men u herkende!"</p>
<p>Burchard antwoordde schertsend:</p>
<p>"Zonderlinge vraag op het oogenblik dat wij allen lijf en have
voor de vrijheid van Kerlingaland gaan wagen! Vreest mijn vriend
Disdir Vos eenen banneling in de straten van Brugge te
vergezellen? De tijd is gekomen dat elke Kerel moet spotten met
den dood!"</p>
<p>"Het is waar", bevestigde Robrecht. "Gij hebt mij ongetwijfeld
iets bijzonders te melden, heeren; want zoo, te midden van den
nacht, bezoekt men toch zijne vrienden niet zonder gewichtige
redenen."</p>
<p>"Ik kom vanwege den graaf van Vlaanderen tot u."</p>
<p>"Vanwege graaf Willem!" kreet Robrecht twijfelende.</p>
<p>"Vanwege den eenig wettigen graaf van Vlaanderen", herhaalde
Burchard met nadruk. "Gij weet het, of anders maak ik het u
bekend, ik geniet gansch zijne gunst en ben zijn vertrouweling.
Hij heeft mij met eene moeilijke onderneming belast. Wat ik u kom
vragen, Robrecht, is of gij bereid zijt, op mijn verzoek en ten
dienste van Kerlingaland, alles te wagen, zelfs uw leven."</p>
<p>"De vraag is kwetsend!" morde de jongeling.</p>
<p>"Hij heeft gelijk", zeide Disdir Vos. "Gaf mher Sneloghe ooit
iemand recht om aan zijne onversaagdheid te twijfelen? In deze
zaak is eer en roem te behalen. Hoe zou hij kunnen weigeren?"</p>
<p>"Nu, laat ons klaar zijn; de tijd is kostelijk", viel Burchard
hem in de rede. "Ziehier, Robrecht, waarom wij tot u gekomen
zijn. Iemand heeft onzen graaf Willem een ontwerp medegedeeld
dat, kan het uitgevoerd worden, de vrijheid der Kerels voor
altijd moet redden en waarschijnlijk den oorlog nog zal
voorkomen. In alle geval zal het de macht onzer vijanden eenen
ontzaglijken slag <!-- Page 250 -->toebrengen. De graaf heeft dit
ontwerp goedgekeurd en mij belast in Brugge eenige moedige
ridders op te zoeken om het uit te voeren. Het is een moeilijk
waagspel, dit wil ik u niet verbergen; er is onversaagdheid,
zelfs vermetelheid toe noodig. Ik heb gedacht, Robrecht, dat ik,
naar manhaftige ridders zoekende, het recht niet had u te
vergeten."</p>
<p>Robrecht stapte naar eenen hoek der zaal en zeide:</p>
<p>"Ik trek mijn maliehemd aan; want men kan ..."</p>
<p>"Neen, neen, nuttelooze voorzorg", onderbrak hem Burchard; "de
onderneming is niet voor heden. Nu gaan wij slechts naar eene
vergadering van vrienden, die op u wachten om te beraadslagen
over de beste middelen tot gelukken. Daar zal men u kennis geven
van het ontwerp. Binnen een uur zijt gij hier terug."</p>
<p>"Welaan, ik volg u, heeren", zeide Robrecht, terwijl hij zrijn
zwaard aangordde. "Gij twijfeldet aan mijne bereidwilligheid? Is
er waarlijk eene poging, hoe vermetel ook, ten voordeele van
Kerlingaland te beproeven, ik zal u toonen dat niets mij kan doen
aarzelen; integendeel, ik ben u innig dankbaar omdat gij in zulke
omstandigheid aan mij hebt gedacht."</p>
<p>"De graaf weet dat gij van de onzen zult zijn. Hij zelf duidde
u aan."</p>
<p>"Hoe is het mogelijk, Burchard? Kent hij mij?"</p>
<p>"Wie kent u niet onder de ridders van Kerlingaland?"</p>
<p>"In alle geval, ik zal bewijzen dat ik zijn vertrouwen waardig
ben. Vertrekken wij!"</p>
<p>Toen zij bij de poort waren en in de straat zouden stappen,
fluisterde Burchard:</p>
<p>"Zwijgt nu en volgt mij. Langs de St-Jansstraat mogen wij niet
gaan. Laat ons afdalen tot op de Spiegelrei: daar is de weg
gansch eenzaam."</p>
<p>Na eenigen tijd door de duisternis te hebben voortgeslopen,
kwamen zij in de Grauwwerkersstraat voor eenen grooten Steen,
waarvan de poort op een enkel teeken van Burchard werd
geopend.</p>
<p>Men leidde Robrecht over den neerhof tot in eene zaal, die in
de diepte van het gebouw was gelegen.</p>
<p>Burchard sloot de deur en stak bedektelijk den sleutel in
zijne tassche.</p>
<p><!-- Page 251 -->Hier zaten rondom eene tafel drie ridders,
die Robrecht kende als zeer manhaftige Kerels, en wier ouderdom
en goede faam hem een vol betrouwen in hunne oprechtheid moesten
inboezemen. Het waren Ingelram Van Eessen, Isaac Van Reninghe en
Willem Van Wervick.</p>
<p>Deze ridders betuigden eene groote blijdschap bij de intrede
van Robrecht; zij stonden van hunne zetels op, gingen hem te
gemoet en drukten hem de handen, met allerlei vleiende
bewoordingen hem lovende voor zijne bereidwilligheid.</p>
<p>Het was bovenal Isaac Van Reninghe, die meer dan anderen prijs
aan de tegenwoordigheid van mher Sneloghe scheen te hechten.</p>
<p>"Maar, heeren", vroeg Robrecht met eenige spijt in de stem
"twijfeldet gij aan mijnen moed?"</p>
<p>"In het geheel niet", antwoordde Willem Van Wervick, "maar het
ontijdig uur, de bijzondere, de ongewone aard onzer onderneming
..."</p>
<p>"Hoe het zij, heeren", morde Robrecht, "ik zal mij wreken over
uw mistrouwen, door u te toonen dat ik niet gierig ben op mijn
bloed."</p>
<p>"Het is Burchard die ons wilde doen gelooven dat gij niet
zoudt komen", bemerkte Isaac.</p>
<p>"Mher Sneloghe is tot nu toe toe min of meer van het gevoelen
zijner ooms geweest", zeide Burchard, "die gelooven dat men
Kerlingaland kan redden met voor zijne dwingelanden te knielen en
om genade te smeeken. Heb ik mij aangaande mijnen vriend Robrecht
misgrepen, het verheugt mij, en ik wensch hem uiterharte geluk.
Nooit heb ik aan zijne dapperheid getwijfeld."</p>
<p>"Mij toch kan mher Sneloghe niet beschuldigen", riep Disdir
Vos. "Getuigt het, heeren, dat ik van den beginne af mij borg heb
gesteld voor zijnen moed en zijne bereidwilligheid."</p>
<p>"Ik dank u, Disdir", murmelde Robrecht, zonder eenig
mistrouwen de hand van zijnen geheimen bloedvijand drukkende.</p>
<p>"Nu, zitten wij neder, heeren", sprak Ingelram Van Eessen.
"Deze betwisting is overbodig: onze blijdschap over de
tegenwoordigheid van mher Sneloghe moet hem bewijzen hoe wij
allen hem liefhebben en eerbiedigen. Gaan wij over tot de zaak
welke ons hier doet vergaderen."</p>
<p><!-- Page 252 -->En toen allen gezeten waren, hernam hij:</p>
<p>"Is mher Sneloghe bereid om met ons de handen te zamen te
leggen, als eenen eed van getrouwheid jegens elkander, en als
eene belofte dat hij verborgen zal houden wat hij hier gaat
vernemen?"</p>
<p>"Ik ben er toe bereid", antwoordde Robrecht. "Ziedaar mijne
hand, heeren; ik beloof u te helpen als een trouw gezel, en
verbind mij tot het geheimhouden van alwat ik hier kan
vernemen."</p>
<p>Allen stonden op en traden in het midden der kamer, waar zij
met Robrecht de handen te zamen legden. Dit was onder de Kerels
de vorm van den duursten eed, en daardoor verbonden zij zich te
gader en elk jegens al de anderen tot het trouw vervullen der
aldus bezworene beloften.</p>
<p>Ieder nam weder zijne plaats bij de tafel.</p>
<p>"Nu gaat gij alles weten, mher Sneloghe", zeide Ingelram Van
Eessen. "De verklaring der zaak eischt niet veel woorden.
Tweeduizend ridders, gevolgd door talrijke benden wapenknechten
zijn uit Atrecht vertrokken om ons het slavenjuk te komen
opdwingen. Dit leger zal te Yperen zijn voordat de Kerels der
Ambachten in het Wolvennestbosch kunnen vergaderen. Kerlingaland
is dus beslissend verloren, indien wij het niet redden door eenen
stouten slag. Met goedkeuring van onzen graaf en veldheer Willem
Van Loo, gaan wij dien slag wagen. Overmorgen, in den namiddag,
geeft Karel van Denemarken eenen grooten maaltijd ter eere der
twee gezanten, die vanwege den Keizer aan zijn hof zijn gekomen.
Natuurlijk zullen de voornaamste Isegrims, de gezworene vijanden
der Kerels, aan den disch zitten. Het feestmaal zal lang duren;
de dagen zijn kort; het wordt vroeg donker. Welnu, een vijftigtal
onbevreesde Houtkerels, meer, indien het noodig is, wachten
slechts een bevel van ons, om bedektelijk in de stad te
vergaderen. Wij stellen ons aan hun hoofd, sluipen, door de
duisternis begunstigd, op den burg, stormen in de feestzaal,
vallen op de Isegrims en dooden al de dischgenooten, behalve de
afgezanten des Keizers ..."</p>
<p>"En de graaf?" morde Robrecht ontsteld.</p>
<p>"Onze eerste slag is voor Karel van Denemarken; hij vooral
moet sterven, de dwingeland!"</p>
<p>Mher Sneloghe sprong recht; hij was bleek en scheen te
beven.</p>
<p>"<!-- Page 253 -->Maar het is een sluipmoord, eene
afschuwelijke misdaad!" riep hij uit. "En gij hoopt dat ik mijne
handen zal doopen in het bloed van vorst Karel? Bij verrassing?
als een struikroover die nederstort op een weerloos slachtoffer?
Nooit! nooit!"</p>
<p>"Uw eed; gij zijt verbonden!" kreet Burchard.</p>
<p>"Gij hebt mij bedrogen, door listige woorden mij verleid",
wedervoer Robrecht. "Het is eene snoodheid. Ik moodenaar? Ha, nu
begrijp ik uw mistrouwen en ik roem er op! Ja, heeren, gij waart
rechtvaardig jegens mij, toen gij vreesdet dat ik zou weigeren
deel te maken van zulk gruwelijk verbond."</p>
<p>"Gij hebt gezworen en zijt slaaf van uwen eed!" zeide Ingelram
Van Eessen.</p>
<p>"Dien eed hebt gij door vuige list mij ontrukt. Ik verbreek
hem. Hoe? Gij komt mij vragen of ik bereid ben mijn leven voor de
vrijheid van Kerlingaland te wagen ... en nu eischt gij dat ik
het helpe vermoorden door de schandelijkste euveldaad?... Ja,
vermoorden! De gansche wereld zal tegen ons opstaan; de Kerels
der Ambachten zelven zullen terugschrikken; de wapens zullen
hunne handen ontvallen; uit schaamte zullen zij het hoofd buigen
en moedeloos het juk aanvaarden, als eene rechtvaardige straf der
ijselijke misdaad!..."</p>
<p>"Gij hebt te Veurne onzen graaf Willem eene blinde
gehoorzaamheid beloofd", zeide Burchard.</p>
<p>"Ha, daarin bestaat vooral uw bedrog", wedervoer Robrecht met
verontwaardiging. "Gij wilt mij doen gelooven dat graaf Willem
dezen moord goedkeurt? Welnu, het is niet waar, het kan niet waar
zijn! Gij lastert hem. Hij zou u geboden hebben Karel van
Denemarken te dooden? bij verrassing? als laffe
sluipmoordenaars?"</p>
<p>"Het vonnis is geveld, Karel moet sterven!" gromde Willem Van
Wervick.</p>
<p>"Welnu, neen, hij zal niet sterven!" riep Robrecht met kracht.
"Uw afschuwelijk opzet wil ik beletten. Morgen vroeg reeds zal de
proost van St-Donaas weten wat hier is beraamd ... en, moest ik
zelf tot graaf Karel gaan om hem te waarschuwen, ik zou niet
terugtreden voor zulke daad!"</p>
<p>Isaac Van Reninghe was opgestaan en legde nu den arm over
Robrechts schouder.</p>
<p>"<!-- Page 254 -->Kom, mijn vriend, bedaar toch; gij dwaalt",
zeide hij. "Er is geen ander middel meer om Kerlingaland voor
eeuwige slavernij te behoeden. Karel van Denemarken is de
valschte mensch der wereld, hij verdient honderdmaal den dood.
Wees beter beraden; aanvaard de dwingende noodzakelijkheid."</p>
<p>Robrecht, door eene plotselijke gemoedsomkeering ontroerd,
stiet langzaam den arm van sher Ingelram terug, aanschouwde met
diepe droefheid de andere ridders en hief de handen als eene
klacht ten hemel.</p>
<p>"Wat? Tranen in zijne oogen!" schertste Willem Van Wervick
"Hij bemint wel vurig den dwingeland, dat de gedachte zijns
aanstaanden doods hem doet weenen<a name='FNanchor_51_51'></a><a
href='#Footnote_51_51'><sup>[51]</sup></a>!"</p>
<p>"Ik ween, ja", antwoordde Robrecht, "van afgrijzen, van
medelijden! Mijne tranen vlieten over Kerlingaland, dat gij ten
prooi gaat geven aan de vermaledijding der gansche Christenheid;
over u, die u zelven en de Kerels gaat bevlekken met eeuwige
schande ..."</p>
<p>Hij meende te bemerken dat Disdir Vos en Isaak Van Reninghe
hem met min onwil dan hunne gezellen aanhoorden. Dit boezemde hem
eenige hoop in. Hij trad een paar stappen vooruit en sprak
biddende:</p>
<p>"Ach, vrienden, hoort mijnen raad aan! Gij zijt de speelbal
van den boozen geest, die u met verblindheid slaat. Karel van
Denemarken eenen koningszoon, eenen telg onzer graven, vermoorden
laffelijk, bij verraad? O, ik smeek u, doet het niet! Het is nog
tijd; keert terug op uw noodlottig besluit. Ik bezweer u, doodt
toch niet zoo uitzinnig onze vrijheid en ons vaderland!"</p>
<p>"IJdele woorden, wat besloten is zal uitgevoerd worden!"
antwoordde Ingelram met somberen toon. "Al haddet gij gelijk in
uwe voorspelling, Kerlingaland is toch verloren. Welnu, het verga
<!-- Page 255 -->veeleer gewroken dan machteloos en vernederd.
Noodlottige gedachte die ons deed besluiten de hulp te vragen van
iemand wien de sterkmoedigheid ontbreekt om den reddenden slag te
wagen!"</p>
<p>"Alles wil ik wagen, alles wil ik opofferen voor de vrijheid",
sprak Robrecht, fier het hoofd verheffende, "Met blijdschap zou
ik sterven voor Kerlingaland ... in den oorlog, tegen gewapende
vijanden, als een man, als een ridder. Maar weerlooze menschen
gaan vermoorden, terwijl zij aan tafel zijn gezeten? Het
denkbeeld zulker lafheid alleen doet mij sidderen van schaamte
... Gij blijft bij uw afschuwelijk besluit? Welnu, worstelt dan
tegen mij; ik ben uw vijand, ik zal uw verfoeilijk opzet
verijdelen! Neen, neen, gij zult ons dierbaar Kerlingaland niet
met u nederstorten in eenen afgrond van vermaledijding en
schande. Hoopt niet Karel van Denemarken te treffen: Kerels, zoo
onversaagd als gij, zullen waken rondom hem. Vaartwel, ik wil
niets gemeens meer hebben met moordenaars!"</p>
<p>Deze stoute taal trof al de aanhoorders met verbaasdheid.
Ingelram Van Eessen raasde als een dolzinnige, en sprak van niets
min dan van Robrecht het hoofd te klooven, om hem te beletten
zijne eedgenooten te verraden. Isaac Van Beninghe had veel moeite
om hem te wederhouden van zijn zwaard te trekken. Wat Burchard
Knap betreft, wonderlijk genoeg, die scheen te droomen en zeide
niets.</p>
<p>Onderwijl was mher Sneloghe naar de deur der zaal gegaan en
meende deze te openen; maar hij vond ze gesloten.</p>
<p>Daar stond hij nu, de andere ridders met vlammende oogen en
met eenen grijns van misprijzen te bezien.</p>
<p>"Beloof ons ten minste dat gij ons geheim zult bewaren", zeide
Isaac Van Reninghe.</p>
<p>"Neen, neen", kreet Robrecht zeer aangejaagd, "integendeel, ik
zal het openbaren! Uwe namen zal ik verzwijgen; maar vorst Karel
doen verwittigen, daarvan weerhoudt mij niemand!"</p>
<p>"Zijt gij dan een verrader? een verborgen vijand der Kerels?"
vroeg Willem Van Wervick.</p>
<p>"De vijanden der Kerels zijn degenen die ons arm vaderland het
brandmerk van den sluipmoord op het voorhoofd willen
drukken!"</p>
<p>"<!-- Page 256 -->Maar, vermetele", bulderde Ingelram, "weet
gij niet waartoe uw eed ons recht geeft? Gij zijt in onze macht.
Zoo het ons lustte in uw bloed het geheim te versmachten dat wij
u hebben toevertrouwd?"</p>
<p>"Wat doet mij zulke bedreiging?" wedervoer Robrecht met eenen
zuren spotlach. "Al spookte de dood voor mijne oogen, hij deed
mij niet terugwijken voor het vervullen van mijnen plicht."</p>
<p>"Heeren", zeide Disdir Vos, als hadde hij iets uitgevonden dat
alle moeilijkheid uit den weg kon ruimen, "ik bid u, blijft eene
korte wijl nog bedaard en laat mij toe eenige woorden alleen met
mher Sneloghe te wisselen."</p>
<p>Na een oogenblik wederstand te hebben geboden, gaf Robrecht
toe aan zijn dringend verzoek en volgde hem tot in eenen hoek der
zaal, waar beiden begonnen te kouten, Disdir ernstig en vleiend,
Robrecht met onwil en spijtige gebaren.</p>
<p>Ondertusschen staken de anderen bij de tafel, op eenen wenk
van Burchard, de hoofden bijeen en beraadslaagden geheimelijk
over hetgeen hun te doen stond; want dat mher Sneloghe zou
weigeren, daarvan achtten allen zich zeker.</p>
<p>Disdir Vos keerde tot zijne makkers en zeide:</p>
<p>"Vergeefsche moeite, heeren. Ik zelf begin te twijfelen of
onze vriend Robrecht niet zou kunnen gelijk hebben. Ware het
inderdaad niet raadzamer dat wij met gemeene toestemming van de
gevaarlijke onderneming afzagen?"</p>
<p>En daar hij bemerkte hoe een glimlach van misprijzen Burchards
lippen samentrok, haastte hij zich er bij te voegen:</p>
<p>"De verwijdering van mher Sneloghe bedroeft mij, ik beken het:
maar ik wil evenwel mijnen eed getrouw blijven."</p>
<p>"Welnu, heeren, opent men mij de deur, of niet?" vroeg
Robrecht dreigende. "Moet ik met mijn zwaard het slot
verbrijzelen en mij door geweld eenen vrijen weg banen?"</p>
<p>"Nutteloos, gansch nuttelloos, mijn vriend Sneloghe", zeide
Burchard, opstaande. "Ik heb den sleutel en zal de deur openen,
niet voor u alleen, maar voor ons allen, ongetwijfeld; en gij,
Robrecht, zult des te geruster kunnen slapen, daar gij u zult
mogen beroemen ons door uwe redenen te hebben overwonnen. Bezie
mij zoo zonderling niet. Wat ik zeg, is waarheid. Ik heb op
<!-- Page 257 -->uwe woorden diep nagedacht. Gij hebt mij
overtuigd dat zulke aanval bij verrassing, al gelukte hij ten
volle, meer kwaad dan goed aan onze zaak zou kunnen doen.
Waarschijnlijk is mher Isaac insgelijks van deze meening?"</p>
<p>"Inderdaad", antwoordde Isaac Van Reninghe.</p>
<p>"En indien mher Ingelram wil toestemmen om van de uitvoering
van ons ontwerp af te zien?"</p>
<p>"Alleen kan ik niets ondernemen", morde Ingelram, in schijn
verstoord.</p>
<p>"Wat Disdir Vos betreft, die heeft reeds zijnen twijfel
bekend", hernam Burchard. "Aldus vriend Sneloghe, gij ziet het,
wij laten op uwen raad de voorgenomen poging varen. Wees gedankt,
gij hebt ons teruggehouden van eene onvoorzichtige daad. Dat
Karel van Denemarken, als verdrukker der Kerels, den dood
verdient, wie zou dit durven loochenen? Maar gij hebt gelijk, het
is niet zoo dat wij zijn bloed moeten vergieten. Laat ons nu
dezen Steen verlaten, heeren, en ieder rustig zijnen weg gaan.
Het is reeds diep in den nacht."</p>
<p>Allen begaven zich naar de deur en verlieten de zaal.</p>
<p>Robrecht sprak niet. Hem verwonderde de plotselijke ommekeer
in de gemoedsstemming zijner gezellen. Lag daaronder eene list
verborgen? Zouden de eedgenooten evenwel den beraamden moord
pogen te plegen? Hij kon het beletten en zou niet nalaten dezen
plicht te vervullen. Hij behoefde slechts, zonder iemand te
noemen, den kastelein Hacket te verwittigen van het gevaar dat
graaf Karel gedurende het feestmaal kon bedreigen. Daartoe had
hij tijd genoeg, en hij was zelfs niet verplicht de nachtrust
zijner ooms te gaan storen, vermits het bedoelde feestmaal
slechts overmorgen moest gehouden worden. De kastelein zou alle
wegen tot den burg doen bewaken en al de toegangen der Loove met
genoegzame macht bezetten. Indien dan de saamgezworenen op den
burg traden, zouden zij wel bemerken dat hun aanslag was bekend
en op voorhand verijdeld.</p>
<p>Maar toen Robrecht in de straat door zijne gezellen nogmaals
in schijn rechtzinnig werd bedankt, en hij hen, na het murmelen
van eenen goeden nacht, ieder zijnen weg hoorde gaan, begon hij
meer en meer te denken dat zij waarlijk door zijne redenen waren
<!-- Page 258 -->overwonnen geworden. Alhoewel hij nog eenigszins
twijfelde, verheugde hem dit gepeins; want hij achtte zich
overtuigd dat hij in dit geval zijn land en zijn geslacht eenen
onschatbaren dienst had bewezen.</p>
<p>Disdir Vos, na afscheid van de anderen te hebben genomen,
volgde Robrecht en ging twee straten verre aan zijne zijde, hem
vleiende en hem prijzende over zijnen wijzen raad en over zijne
standvastigheid; maar mher Sneloghe antwoordde hem niet veel.
Sedert dien avond toch was in hem een onuitlegbaar, doch diep
gevoel van afkeer tegen Disdir Vos ontstaan. Waarom, dit wist hij
niet wel; maar er groeide in zijn hart een vermoeden van
valschheid tegen Disdir.</p>
<p>Het was zelfs met eene soort van blijdschap dat hij bij de
St-Janskapelle afscheid nam van zijnen gezel en alleen zijnen weg
vervorderde, om over den Maalberg de Hoogstraat en zijnen steen
te bereiken.</p>
<p>Disdir Vos ging terug over de Kranebrug, maar nauwelijks had
hij eenige stappen in de enge Robijnstraat gedaan, of hij bleef
staan en keerde zich om; zijne gedachten veranderden echter weder
en hij zette, in zich zelven sprekende, zijnen weg voort.</p>
<p>"Ja, dat Burchard en de anderen weder te zamen zijn, daarvan
ben ik zeker", mompelde hij. "Zij hebben zich willen ontdoen van
Robrecht en van mij, die inderdaad nooit den minsten lust had om
aan dit helsche waagspel deel te nemen. Eilaas, ik heb mijnen
slag gemist! Hij was zoo goed berekend nochtans! Had Robrecht tot
den moord des graven toegestemd, ik hadde hem in eenen strik doen
vallen, waaruit hij niet levend zou losgeraakt zijn ... Maar wij
zijn nog niet dood ... tijd genoeg om mij te wreken ... zijn
huwelijk is nog niet voltrokken ..."</p>
<p>Terwijl Disdir dus denkend en mijmerend voortstapte, wandelde
er op den Dyver, niet verre van de Eeckhoutstraat, een man over
en weder, die met inspanning zijner gezichtskracht door de
duisternis poogde te dringen om te zien of niemand in de verte
naderde.</p>
<p>Hij had reeds eene lange wijl gewacht, toen hij meende een
gerucht van stappen te hooren. Sluipend week hij terug tot tegen
de poort van eenen Steen, op den hoek der Eeckhoutstraat.</p>
<p>Iemand naderde hem.</p>
<p>"<!-- Page 259 -->Vliegt de Blauwvoet?" murmelde hij.</p>
<p>"Storm op zee!" antwoordde eene grove stem.</p>
<p>Hij duwde de poort open, trad met zijnen gezel binnen en sloot
ze weder.</p>
<p>"De vrienden zijn reeds hier", morde de eene. "Wij gingen
haast vreezen dat u een ongeval was geschied."</p>
<p>"Ik dwaalde van mijne baan", antwoordde de andere. "Om de
Markt te ontwijken, sloeg ik het Palmstraatje in. Daar hoorde ik
stappen van menschen. Eene wacht misschien. Ik heb eenen langen
omweg gedaan.&mdash;Nu, geenen tijd meer verloren! Leid mij tot
de vrienden."</p>
<p>Zij traden schuins door den neerhof en gingen in eene kamer,
waar eene kleine lamp brandde.</p>
<p>"De schalken zouden ons kunnen afspieden", zeide degene die
den andere had ingeleid. "Ik doof het licht uit.&mdash;Spreek
zeer stil!<a name='FNanchor_52_52'></a><a href=
'#Footnote_52_52'><sup>[52]</sup></a>"</p>
<p>Daar zaten zij nu in eene zoo volledige duisternis dat zij
elkaar niet konden zien.</p>
<p>"Gelukkiglijk zijn wij van de twijfelaars verlost", murmelde
er een met verdoofde stem. "Niets kan ons nog verhinderen ons
besluit uit te voeren. Haast gemaakt dus, en geene overbodige
woorden."</p>
<p>"Maar de zaak van het feestmaal is verloren. Wat gaan wij
doen?" vroeg iemand.</p>
<p>"Ik heb tijd gehad, om alles te overwegen", antwoordde de man
met de zware stem. "Ziehier mijne meening. Wij moeten ons eerste
ontwerp hervatten. Karel van Denemarken, zijt des zeker, gaat
alle dagen ter vroegmis in de bovenkerk van St-Donaas. Iedereen
mag er de mis bijwonen. Het is met deze korte dagen dan nog bijna
donker. Mijn paard staat buiten de Zandpoort. Ik zal mij haasten
naar Bethferkerke. Daar heb ik eene bende onverschrokken
Houtkerels onder de hand. Komt morgen in de vroegmis op den burg;
gij zult mij en mijne mannen daar, <!-- Page 260 -->verspreid
zien onder de beuken en tusschen de geloovigen; misschien zult
gij ons niet herkennen. Het is gelijk, ik zal het sein geven door
den dwingeland te treffen. Op den roep van 'Harop! Harop!' sluit
gij alle uitgangen af. Geen Isegrim mag ontsnappen. Aanvaardt gij
het voorstel, leggen wij dan nog eens daarop de handen te zamen<a
name='FNanchor_53_53'></a><a href=
'#Footnote_53_53'><sup>[53]</sup></a>."</p>
<p>Zij zochten tastend elkander en zwoeren zwijgende den
gruwelijken eed.</p>
<p>"Op weg nu! Verlaten wij, de eene na den andere, dezen Steen.
Ik vertrek eerst; want mij is de tijd het kostelijkst. Tot
morgen, heeren; ik betrouw op u als op mij zelven."</p>
<p>Hij werd door een der aanwezigen tot buiten de poort geleid en
liep met lichte doch haastige stappen vooruit in de
duisternis.</p>
<h4>Voetnoten:</h4>
<a name='Footnote_51_51'></a><a href='#FNanchor_51_51'>[51]</a>
<div class='note'>
<p>"Isaac, Burchard, Willem Van Wervick, Ingelram en hunne
medeplichtigen ... riepen tot dien eed den jongen Robrecht; maar
de edele jonkman, verschrikt en tranen stortende, zeide: verre
van mij het inzicht onzen vorst te verraden! Indien gij van uw
opzet niet afziet, zal ik uw verraad den graaf openbaren."</p>
<p>GALBERTUS. in de <i>M&eacute;m rel. &agrave; l'hist. de
France,</i> tom. VIII, p. 258.</p>
</div>
<a name='Footnote_52_52'></a><a href='#FNanchor_52_52'>[52]</a>
<div class='note'>
<p>"Binnentredende, doofden zij hunne vuren uit, opdat degenen,
die in het huis waakten, hen niet zouden herkennen."</p>
<p>GALBERTUS, p 259.</p>
</div>
<hr style='width: 65%;'>
<a name='XIII'></a>
<h2>XIII</h2>
<br>

<p>De kerk van St-Donaas, binnen den burg, was een schoone,
groote tempel van Romaansche bouwstijl.</p>
<p>Hare middelbeuk was zeer verheven; maar van wederzijde
verlengde zich eene lage, donkere nevenbeuk, waarvan het
neergedrukte welfsel op korte pijlers rustte. Daarboven liep,
rondom de geheele kerk, eene opene gaanderij, vanwaar de
geloovigen even goed als beneden de priesters aan den autaar
konden zien en de goddelijke diensten bijwonen.</p>
<p>De Zuidelijke zijde dezer gaanderij had men van het overige
gedeelte afgescheiden, en tot eene kapelle voor den graaf van
Vlaanderen ingericht.</p>
<p>Zij was versierd met een prachtig altaar en met schoone
<!-- Page 261 -->heiligenbeelden. Een kostbaar gesnedene
knielbank voor den graaf prijkte in haar midden, bijna aan den
voet des altaars. Er stonden aan beide zijden gestoelten voor de
lieden van het hof en, meer naar den gemeenen ingang, vele rijen
houten banken voor de geloovigen, die 's graven misse wilden
bijwonen; maar vooral voor de arme menschen, die gewoon waren
hier in menigte te komen, met de hoop van den vorsten aalmoezen
te genieten.</p>
<p>Deze verhevene kapelle, die men de opperkerk noemde, had eenen
ingang voor het volk, die met eenen engen steenen trap onder de
lage beuk der benedenkerk uitkwam; maar dicht bij het altaar was
eene tweede deur, uitsluitelijk bestemd ten gebruike des graven.
Een gewelfde gang liep van daar over de Hoogpoort naar het
paleis, op zulke wijze dat vorst Karel, uit zijne slaapkamer
tredende, zich ter kerk kon begeven zonder het plein van den burg
te moeten overstappen.</p>
<p>De nacht was ongewoon donker geweest, ter oorzake van eenen
dikken mist, die reeds van den avond te voren als een somber
baarkleed over de aarde was nedergezakt.</p>
<p>Nu ging de morgenstond aanbreken; maar nog was de nevel zoo
dik, dat men nauwelijks op een paar stappen verre de voorwerpen
als onduidelijke schaduwen kon onderscheiden.</p>
<p>In de opperkerk van St-Donaan hadden de broeders en klerken
van het klooster een aantal waskaarsen op en nevens het altaar
aangestoken, in afwachting dat het uur der vroegmis
verscheen.</p>
<p>Vele geloovigen,&mdash;poorters uit de naburige straten, of
arme menschen, waartusschen ook eenige vrouwen,&mdash;traden
onder de donkere poort der kerk en beklommen langzaam den steenen
trap, om in 's graven kapelle de misse te gaan hooren.</p>
<p>Maar wat niemand bemerkte was, dat nu en dan vele mannen met
bruine mantels en breede hoeden den steenen trap voorbijstapten
om zich in de duisternis onder de lage nevenbeuk der benedenkerk
te gaan verbergen.</p>
<p>Eenigen dezer scheidden zich echter zonder spreken bij de
groote ingangpoort van hunne makkers en bestegen den trap. Onder
het opklimmen fluisterden zij nog elkander geheime woorden toe,
doch zoohaast zij de deur der opperkerk bereikten, hielden zij
zich alsof zij elkander geheel vreemd waren, en stapten stil e
<!-- Page 262 -->n met zedige houding, ieder in eene
verschillende richting, door de geloovigen, om plaats op eene der
knielbanken te zoeken.</p>
<p>Zoo naderde er nu een man, die op eenen stok leunde, tot eene
der voorste banken en knielde neder tusschen twee vrouwen. Zij
bezagen hem, voor zooveel het schemerlicht der waskaarsen het hun
toeliet; zijne hooge gestalte verwonderde hen. Maar de man moest
ziek of zeer oud zijn; want hij ging diep gebogen, en dat hij
noodlijdend was, kon men genoeg bemerken aan zijnen gelapten en
gescheurden mantel. Ongetwijfeld kwam hij, evenals vele andere
arme lieden, in de kapelle om deelachtig te worden aan de
aalmoezen welke de graaf gewoon was in de vroegmis uit te
deelen.</p>
<p>Van zulke zonderlinge arme lieden bevonden er zich nu een
zeker getal in de kapelle tusschen de geloovigen verspreid; maar
alhoewel de eerste dagschemering als een flauwe melkachtige
schijn zich aan de buitenvensters vertoonde, was het nog zoo
donker in het diepe der kapelle, dat men zelfs de lieden, nevens
wie men onmiddellijk was gezeten, niet duidelijk kon
onderscheiden.</p>
<p>Het uur der vroegmis moest verschenen zijn; want alles was
gereed op het altaar. Een koorknaap hield zelfs de hand aan het
zeel eener klok, om op het eerste sein te kleppen; ja, in de
opene deur van het sakristijn, vertoonde zich nu en dan een
priester in plechtgewaad, die als met ongeduld naar de deur
blikte, om te zien of de graaf nog niet kwam.</p>
<p>Ook de arme man met den gescheurden mantel scheen door
ongeduld aangejaagd; want, ofschoon hij diep voorover op zijne
knielbank gebogen lag, hief hij bij het minste gerucht het hoofd
op en liet het dan weer nederzakken, onder het slaken van een
versmacht gemor. De nevenszittende vrouwen meenden, dat hij
zuchtte van verdriet, omdat degene, van wien hij hulp voor zijnen
nood verhoopte, zoolang zich liet wachten.</p>
<p>Maar zij bedrogen zich in hun medelijden; want in het hart,
dat onder den gescheurden mantel onstuimig klopte, woelde de
vurigste haat en gloeide de dorst naar bloed. Indien de graaf,
door Robrecht Sneloghe gewaarschuwd, of door onpasselijkheid
belet, in de vroegmis niet verscheen, dan ontsnapte hij aan de
wraakzuch<!-- Page 263 -->t van zijnen vijand, en verijdeld werd
de zoo wel beraamde aanslag! Alle hoop was dan voor Burchard
verloren; want het leger van Atrecbt was misschien reeds in
Vlaanderen, en graaf Karel, door zulke macht van ridders omringd
en beschut, zou niet meer naakbaar zijn voor een balling, die in
het diepe van Kerlingaland eene schuilplaats zou moeten
zoeken.</p>
<p>Terwijl de moordzuchtige Burchard dus in zich zelven het
dreigend lot vermaledijdde en eene klimmende hopeloosheid in zijn
hart voelde zinken, kwam er uit het sakristijn een priester, dien
hij voor den hofkapelaan herkende. Deze verdween in de deur welke
toegang gaf tot het paleis. Burchard twijfelde niet of hij wilde
naar de reden van des graven afwezigheid gaan vernemen. En
inderdaad, hij misgreep zich niet; want de priester begaf zich
voor de gang naar de nachtvertrekken des vorsten. In eene
voorzaal ontmoette hij Jan Cauwenoghe, den kamerdienaar des
graven, die op zijne vraag antwoordde:</p>
<p>"Onze heer graaf heeft zeer slecht geslapen dezen nacht: hij
gevoelt zich niet wel en is later dan naar gewoonte opgestaan;
maar nu is hij gekleed en komt oogenblikkelijk. Er is geen belet:
ga maar binnen, heer kanunnik."</p>
<p>De priester klopte en opende de deur. Hij vond den graaf
staande te midden der kamer, terwijl een andere dienaar hem hielp
om de kap op zijn hoofd te schikken.</p>
<p>"Ik vraag u verschooning, kapelaan", zeide de vorst. "Laat ik
u wachten, het is mijne schuld niet. Nog een paar minuten."</p>
<p>"Maar indien Uwe Hoogheid onpasselijk is", bemerkte de
priester, "ware het beter nog wat te bedde te blijven en te
rusten."</p>
<p>"Neen, neen, heer kanunnik, ik voel heden, meer dan andere
dagen den nood om God te bidden. Ik heb zoo slecht geslapen, den
gansenen nacht gedroomd van ijselijke dingen, koortsig geweest en
gewoeld, als ware het bed mij eene pijnbank geworden<a name=
'FNanchor_54_54'></a><a href=
'#Footnote_54_54'><sup>[54]</sup></a>. Kanunnik, gij kent de
Kerels, gij; zouden zij inderdaad bekwaam zijn om mij bij
verrassing te dooden?"</p>
<!-- Page 264 -->
<p>"U dooden?" herhaalde de priester verschrikt. "Vreest gij dit,
heer graaf?"</p>
<p>"Men heeft het mij gezegd; nu heb ik herhaalde malen er van
gedroomd."</p>
<br>

<hr style='width: 65%;'>
<br>

<div class="center"><img src='images/264.png' width='400' alt=
'...Met gekloofd hoofd op den vloer der kerk.... '><br>
 <i>...Met gekloofd hoofd op den vloer der kerk....</i></div>
<hr style='width: 65%;'>
<p>"Het is misschien eene waarschuwing des hemels!" zuchtte de
kanunnik. "Blijf in uwe kamer, heer vorst, de kapel is vol volk.
Wie weet?"</p>
<p>"Is er niet dagelijks volk in de kapelle? God houdt mijn leven
in Zijne handen", zeide graaf Karel met eenen glimlach. "Heeft
Hij er over beschikt, dan kan een moordenaar mij even goed hier
treffen als in de kerk. Zou ik nalaten mijne Christelijke
plichten te vervullen, omdat een zwarte droom mijne nachtrust
heeft gestoord Ik volg u, kapelaan."</p>
<p>Hij duwde eene andere deur open en zeide tot de ridders die
daar op <!-- Page 265 -->zijne bevelen stonden te wachten:</p>
<p>"Heeren, wij zijn gereed en gaan ter misse. Gelieft ons te
volgen."</p>
<p>Hierop trad hij met den kapelaan uit de kamer. Na hem kwamen
de volgende personen: Tancmar Van Straten, zijn geheimraadsheer;
Gervaas Van Praet, zijn opperkamerling; Walter Van Lokeren, zijn
hofbottelier, met dezes broeder Eustaas Frumold, Arnold en Ogier,
zijne schrijvers en rekenmeesters met nog vier of vijf andere
hofbedienden.</p>
<p>Toen de graaf in de kapelle verscheen, klepte men het klokje,
dat bij het sakristijn hing.... Een onwillige kreet ontsnapte den
man met den gescheurden mantel; maar hij boog onmiddellijk het
hoofd zoo diep dat, al hadde er meer licht in de kapelle
geheerscht, men toch zijne wezenstrekken niet zou herkend
hebben.</p>
<p>Graaf Karel knielde neder op weinig afstand van het altaar; de
lieden van zijn gevolg namen plaats in het gestoelte. De mis
begon....</p>
<p>De priesters zongen de morgengebeden, en de vorst, zijne stem
met de hunne parende, zeide de psalmen Davids op, terwijl in het
overige der kerk de diepste stilte heerschte. Toen de misse
eenigszins gevorderd was en graaf Karel met luider stemme den
<i>pater</i> opzeide, verliet Tancmar Van Straten het gestoelte,
haalde eene zijden beurs uit zijne tasch en legde, volgens de
dagelijksche gewoonte, eene handvol deniers op het rustbord van
's vorsten knielbank.</p>
<p>Dit was een teeken voor de arme lieden, die nu van tusschen de
banken en zoo stil mogelijk den graaf naderden om eene aalmoes
uit zijne hand te ontvangen.</p>
<p>Ook de hoogstaltige man met den gescheurden mantel stond op.
Zich diep gebogen houdende en leunende op eenen staf, als hadde
hij moeite om zijne verstijfde beenen te sleepen, stapte hij
langzaam vooruit en schikte zich tusschen andere noodlijdenden,
achter des graven rug.</p>
<p>Eene zieke vrouw, met een kind op den arm, stak het eerste
hare hand uit, om den denier te ontvangen, dien graaf Karel haar
toereikte.... Maar op dit oogenblik wierp Burchard den
gescheurden mantel zich van de schouders; een zwaard bliksemde in
zijne handen, <!-- Page 266 -->en hij sloeg het neder met zulk
wreed geweld, dat de arme graaf, zonder zelfs eene klacht te
kunnen uiten, met gekloofd hoofd op den vloer der kerk achterover
stortte ...<a name='FNanchor_55_55'></a><a href=
'#Footnote_55_55'><sup>[55]</sup></a></p>
<p>De arme lieden vluchtten weg van het autaar en vervulden de
kapelle met den weekreet: "Wacharm! Wacharm! Wacharm!"</p>
<p>Maar boven dit noodgekerm heerschte de machtige stem van
Burchard, die schreeuwde:</p>
<p>"Harop! Harop! Leve Willem Van Loo, graaf van Vlaanderen! Heil
Willem! Heil! Heil!"</p>
<p>In de benedenkerk hergalmden even ras dezelfde kreten, alsof
van daar honderd verwarde stemmen het akelig moordgeroep hadden
beantwoord.</p>
<p>Door de afschuwelijkheid zelve der ongehoorde misdaad verstomd
dachten de ridders des graven in den eerste op geene tegenweer
welke zij overigens als onmogelijk aanzagen. Zij waren terzijde
gesprongen, om de slingeringen van Burchards zwaard te ontwijken;
twee of drie waren zelfs langs de naaste deur in bet paleis
gevloden om daar hulp te zoeken.</p>
<p>Tancmar Van Straten wilde hen volgen; maar Ingelram Van
Eessen, die nu met vijf of zes man toeschoot, gaf hem eenen
wreeden zwaardslag. Met geopenden schouder viel de hofraadsheer
levenloos in zijn bloed ten gronde<a name='FNanchor_56_56'></a><a
href='#Footnote_56_56'><sup>[56]</sup></a>.</p>
<p>De geloovigen liepen kermend naar den uitgang en verpletterden
elkander bij de nauwe deur om te ontvluchten. Velen waren reeds
op den steenen trap geraakt; maar daar ontmoetten zij de mannen
van Burchard die, als een woeste drom, de vliedenden terug naar
boven dreven en achter hen met woedend wraakgeschreeuw de kapelle
binnenstormden.</p>
<p>In deze drukke verwarring was het onmogelijk iemand te
herkennen of te vervolgen; de moordenaars zelven werden
voortgewoeld en onweerstaanbaar tot tegen den autaar gedrongen.
Dit gaf den m<!-- Page 267 -->eesten van 's graven lieden tijd en
middel om te ontkomen; doch, dewijl Ingelram Van Eessen de deur
naar het paleis hield bezet, zagen zij zich gedwongen een anderen
weg te zoeken of zich te verbergen. Dan eerst werd de uitgang
naar de benedenkerk vrij; ook bleef er, een oogenblik daarna,
niemand meer in de bovenkerk dan de moordenaars en drie of vier
priesters, die bevend en weenend op het bloedige lijk van Karel
staarden, zonder het evenwel te durven raken.</p>
<p>De moordenaars, vreugdedronken over hunne gemakkelijke
zegepraal, deden niets dan juichen en schreeuwen:</p>
<p>"Heil Willem, heil den nieuwen graaf van Vlaanderen! Heil!
heil!"</p>
<p>Maar Burchard, door eenen schallenden klank zijner stem,
gebood hun de stilte en zeide:</p>
<p>"Zwijgt, mannen, ons werk is niet volvoerd. Met den graaf
waren hier een tiental vermaledijde Isegrims. Zij kunnen niet
ontvlucht zijn; de uitgangen der kapelle waren bezet; zij zijn
dus verborgen. Doorzoekt alle hoeken en kanten; en, vindt gij
iemand, brengt hem hier voor mij. Wie mij Walter Van Lokeren
levert, of Gervaas Van Praet, of den schrijver Frumold, dien geef
ik drie marken zilvers!"</p>
<p>Zijne mannen, door het gezicht van twee lijken en van plassen
bloed aangehitst, en door de hoop op de aanzienlijke belooning
verlokt, begonnen hunne opzoekingen niet alleen in de kapelle,
maar tevens in de benedenkerk.</p>
<p>Walter Van Lokeren, na Tancmar de heetste vijand der Kerels,
hield zich verborgen achter het orgel. Een kerkdienaar had eenen
mantel over hem geworpen, en hij zat, op den houten vloer
ineengekropen, onder dit wijde kleedsel.</p>
<p>Hij hoorde hoe men zijnen naam uitriep en hem eenen ijselijken
dood toezwoer; het hart klopte hem van angst, en het koude zweet
brak hem uit. Alle hoop had hem echter niet begeven, want tot dan
had geen zijner vijanden er aan gedacht deze schuilplaats te
doorzoeken.</p>
<p>Maar nu hoorde hij eene bende woedende mannen naderen.
Welhaast beukten zij zoo geweldig met hunne zwaarden op de
orgelkas, dat elke slag als een doodvonnis in de ooren van den
armen r<!-- Page 268 -->idder hergalmde.</p>
<p>Zeker dat zij hem gingen ontdekken, sprong hij op en liep
dwars door zijne vervolgers in de kapelle, met opgeheven armen
tot God om hulp roepende en zijne vijanden om levensgenade
smeekende.</p>
<p>Burchard en Ingelram herkenden hem. Zij liepen hem achterna en
huilden als bloedzuchtige tijgers:</p>
<p>"Sla dood, sla dood, den snooden Isegrim!"</p>
<p>Walter Van Lokeren viel geknield voor den autaar, op het
oogenblik dat Burchard hem bereikte en hem met de eene hand bij
het haar greep, terwijl hij met de andere zijn zwaard ophief om
hem den doodslag te geven.</p>
<p>Een priester hield evenwel zijnen arm terug en smeekte, met
tranen in de oogen, om genade voor den ongelukkigen ridder; en,
toen hij op het wraakzuchtig antwoord van Burchard wel merkte dat
het leven van den hofbottelier niet te redden was, verzocht hij
den moordenaar toch niet langer aldus de kapelle met bloed te
besmetten en het huis Gods te ontheiligen.</p>
<p>Burchard en zijne beide eedgenooten, Ingelram en Isaac
sleurden den ridder bij het haar over den vloer der kapelle naar
de uitgangdeur.</p>
<p>"O, mijn God, mijn God, erbarm u mijner!" kermde Walter Van
Lokeren. "Spaart mij, spaart mij!"</p>
<p>"Wij zullen u sparen zooals gij ons bij den graaf heb
gespaard, valsche lasteraar!<a name='FNanchor_57_57'></a><a href=
'#Footnote_57_57'><sup>[57]</sup></a>" antwoordde hem
Burchard.</p>
<p>Zij rukten hem van de trap, brachten hem voor de deur der kerk
en hakten daar allen te gelijk op hem, met zooveel woede, dat
zijn lichaam schier onkennelijk was, toen zij het verlieten om in
de benedenkerk naar nieuwe slachtoffers te zoeken.</p>
<p>Onderwijl hadden hunne mannen in de kapelle, achter den autaar
de ware <!-- Page 269 -->schuilplaats der gevluchte ridders en
hofbedienden ontdekt. Opvolgend hadden zij uit dit donker hol,
waarin men gewoon was de minst kostbare sieraden der kerk te
bergen, zeven of acht personen gerukt en ze te midden der kapelle
gesleurd, om te herkennen of er tusschen hen zich niet een der
ridders bevond voor wie Burchard de marken zilvers had
beloofd.</p>
<p>Deze ongelukkigen stonden daar nu bevend, met den doodsangst
op het gelaat, en schouwend op het lijk van hunnen vorst, dat
nevens hen in zijn bloed lag uitgestrekt. Zij twijfelden niet aan
het wreede lot dat hun was beschoren; de eenen knielden neder, de
anderen vouwden de handen, eenigen smeekten de priesters, die bij
het sakristijn stonden, hunne biecht te willen hooren; allen
spraken met misbaar en tranen van hunne kinderen of van hunne
ouders ...</p>
<p>Onder hen bevonden zich Arnold en Ogier, des graven
schrijvers; Bertyn en Baldwyn, zijne kamerdienaars; Godbert, zijn
schenker, en de jonge Frumold, zijn schatbewaarder.</p>
<p>Deze laatste was een dergenen, voor wier levering Burchard
drie marken zilvers had beloofd; maar de moordenaars kenden hem
niet. Daarom, alhoewel zij hunne zwaarden en knijven boven de
hoofden der gevangenen zwaaiden, sloegen zij hen niet. Zij wilden
op de komst hunnen aanleiders wachten, opdat zij hun aanwezen wie
van dezen hun onbekende lieden moest vermoord of behouden
worden.</p>
<p>Frumold, die zich op de knie&euml;n had laten vallen, sprak
met luider stemme zijne biecht, en bekwam dan ook de vergiffenis
zijner zonden van eenen priester.</p>
<p>Den ring van zijnen vinger trekkende, bood hij dien den
geestelijke en zuchtte:</p>
<p>"O, vader, ik smeek u, geef deze laatste herinnering aan mijne
dochter Aleidis! Zeg het ongelukkig kind dat ik haar zegen, dat
ik daarboven God voor haar zal bidden. Weze zij de arme ziel
haars vaders gedachtig ..."</p>
<p>En na deze woorden deed hij vruchteloos geweld om nog te
spreken: tranen en snikken versmachtten zijne stem.</p>
<p>De priester, door medelijden geroerd, veinsde de ontvangene
boodschap onmiddellijk te willen volbrengen, en begaf zich naar
de deu<!-- Page 270 -->r van den trap, zonder dat iemand der
moordenaars hem belette uit te gaan. Hij had nog eenige hoop den
schatmeester des graven te kunnen redden, en liep met dat inzicht
naar de proostdij, om Bertulf te gaan verwittigen en zijne hulp
in te roepen.</p>
<p>Al deze dingen waren geschied op minder tijd dan er noodig is
om ze te verhalen. Nog altoos heerschte er eene halve schemering
in de kapelle, alhoewel er reeds eene grijze klaarheid in de
benedenkerk zich verspreidde.</p>
<p>Nu kwam Burchard met zijne bloeddorstige vrienden terug in de
kapelle.</p>
<p>Isaac Van Reninghe herkende des graven schatmeester. Hij
sprong op hem toe, rukte hem, onder het bulderen van schromelijke
vermaledijdingen, de kappe van het hoofd, greep hem bij het haar
en sleepte hem over den vloer, om hem buiten de kerk te gaan
vermoorden.</p>
<p>Maar daar trad de proost Bertulf hem te gemoet, met den ouden
Frumold, des schatmeesters oom, die, ondanks zijne zwakheid,
Isaac om de lenden vatte en hem dwong zijn slachtoffer los te
laten.</p>
<p>Burchard kwam toegeloopen. De proost zeide hem met tranen in
de oogen:</p>
<p>"Neef, neef, wat hebt gij gedaan? Vreest gij dan niet dat de
wrake Gods om zulke misdaad ons geslacht verdelge als een ras van
Ca&iuml;n?"</p>
<p>"Geene laffe woorden!" riep Burchard zeer trotsch. "Willem Van
Loo is graaf van Vlaanderen. Aan hem alleen heb ik rekening
mijner daden te geven en, keurt hij goed wat ik doe, wie zou mij
durven laken?"</p>
<p>"De dooden zijn noch door klachten noch door gebeden op te
wekken", zuchtte de oude Bertulf, "maar uit liefde tot uwen
grijzen oom, spaar het leven dezer arme lieden!"</p>
<p>"Frumold moet sterven!" gromde Ingelram Van Eessen.</p>
<p>"Ach, Isaac, mijn vriend", smeekte Frumold, "heb deernis met
mij, ontferm u mijner arme kinderkens, die op de wereld zullen
blijven zonder steun!"</p>
<p>"Hoe? medelijden met u?" schreeuwde Isaac Van Reninghe,
spotlachend. "Zijt gij het niet, die, meer nog dan anderen, ons
bij d<!-- Page 271 -->en graaf hebt gelasterd? Gij zult sterven,
al boodt gij ons zooveel goud aan als de kapelle kan bevatten.
Kom, kom, naar de deur der kerk; ik alleen kloof u het
hoofd!"</p>
<p>Onderwijl had de proost nog eenige woorden met zijnen neef
gewisseld. Deze verhief de stem en, als een veldheer gebiedende,
riep hij:</p>
<p>"Stil! Men zal hier doen wat ik beveel."</p>
<p>En zich tot Frumold keerende, die nog biddend op de
knie&euml;n zat, vroeg hij, in schijn meer bedaard:</p>
<p>"Gij hebt de sleutels van des graven schat in uw bezit?"</p>
<p>"Hier zijn ze", antwoordde Frumold, eenen reesel sleutels uit
zijne tasch halende.</p>
<p>"Er moeten verborgene schatten zijn?" mompelde Burchard.</p>
<p>"Ja, zulke zijn er", bevestigde Frumold, die begon te hopen
dat de tusschenkomst van den proost hem misschien nog het leven
zou redden.</p>
<p>"Zult gij ons die verborgene schatten toonen?" vroeg hem
Burchard.</p>
<p>"Ik zal ze u aanwijzen, zonder iets te verzwijgen."</p>
<p>"Welnu", zeide Burchard op eenen toon, die geene wederspraak
duldde, "ik vertrouw de sleutels aan mijnen oom, den proost, die
ze zal bewaren. Wij hebben nu geenen tijd ons daarmede lang bezig
te houden. Al deze gevangene stel ik insgelijks onder de bewaking
van den proost van St-Donaas. Hij blijft jegens ons en jegens den
graaf van Vlaanderen borg, dat geene hunner zonder mijn bevel uit
de proostdij zal gaan<a name='FNanchor_58_58'></a><a href=
'#Footnote_58_58'><sup>[58]</sup></a>."</p>
<p>De gevangenen dankten en juichten; want zij waren nu aan eenen
onmiddellijken dood ontsnapt en twijfelden niet of de proost,
wiens overheid groot was, zou hen blijven beschermen, totdat de
woede hunner wreede vijanden was gekoeld. Zij volgden hunnen
redder naar de trap der kapelle.</p>
<p>Wel morden en gromden Burchards gezellen; maar hij zeide
hun:</p>
<p>"Geen tegenstand! Wij moeten 's graven schat hebben. Willem
Van Loo zal <!-- Page 272 -->hem gebruiken om den oorlog tegen
onze vijanden te voeren. Wij kunnen later even goed over het lot
van Frumold en van de anderen beslissen. Nu moeten wij het paleis
gaan doorzoeken om te zien of daar geene onzer vijanden meer te
ontdekken zijn. Gervaas Van Praet is ons ontsnapt; de beide zonen
van den snooden Tancmar leven nog! Komt met haast; wij moeten den
ganschen dag arbeiden ..."</p>
<p>Zij liepen door de gang over de Hoogpoort en kwamen in het
paleis; maar, hoe zij zochten in kamers, in zalen en in kelders,
zij vonden er geen levend wezen.</p>
<p>Slechts toen zij het paleis meenden te verlaten, troffen zij
in de voorzaal, tegen het plein, den kastelein Hacket aan, met
Hendrik Van Roesbrugge, eenen ridder van 's graven hof, en
Eustaas, den broeder van den vermoorden Walter Van Lokeren.</p>
<p>Zoohaast zij dezen laatste bemerkten, hieven zij hunne
zwaarden op, om hem onmiddellijk neer te hakken; want hier niet
op gewijden grond zijnde, hadden zij geene reden om hun
slachtoffer naar buiten te sleuren.</p>
<p>Maar Hacket, die hun inzicht bespeurde, sprong voor de twee
ridders, beschutte ze met zijn lijf en riep:</p>
<p>"Zij zijn mijne gevangenen! Niemand raakt een haar van hun
hoofd zonder mij eerst te dooden!"</p>
<p>Hetzij de woede van Burchard was gekoeld, of dat hij zijnen
oom niet op eene bloedige wijze wilde wederstreven, hij gebood
zijnen mannen, deze ridders, die zich toch den Kerels niet
bijzonder vijandig getoond hadden, vooralsnu ongehinderd te
laten; en hij stelde ze, evenals hij met de anderen had gedaan,
in bewaring van den proost en van den kastelein, die voor hunne
gevangenhouding verantwoordelijk zouden blijven.</p>
<p>Op dit oogenblik haalden eenige gezellen van Burchard eenen
ouden man uit eene schuilplaats nevens de poort.</p>
<p>Deze beweerde dat hij zich niet had verborgen. Wie zou Eggard,
den grijzen deurwaarder der Loove, toch willen kwaad doen, hem,
die niets dan vrienden telde in Brugge?</p>
<p>Inderdaad, Burchard lachte over den vond zijner mannen en
verbood dat men den halfzinneloozen poortbewaarder eenig kwaad
deed.</p>
<!-- Page 273 -->
<p>"Welnu, Eggard", vroeg hij, "hebt gij altoos bij de poort
gestaan, sedert dezen vroegen morgen?"</p>
<p>"Reeds van vier uren", was het antwoord.</p>
<p>"Gij hebt dan wel lieden zien vluchten, dienaars en
ridders?"</p>
<p>"Velen."</p>
<p>"Ook mher Gervaas Van Praet?"</p>
<p>"Ja, die is in den stal op een paard gesprongen en is langs de
Hoogpoort weggereden, als hadde hij den duivel achter zich<a
name='FNanchor_59_59'></a><a href=
'#Footnote_59_59'><sup>[59]</sup></a>."</p>
<p>"Zoo, zoo! En de zonen van mher Tancmar?"</p>
<p>"Die zijn beiden niet in het paleis geweest en slapen
waarschijnlijk nog, indien de helsche storm, die er op den burg
heerscht, hen niet heeft gewekt."</p>
<p>"Volgt mij, gezellen!" kreet Burchard. "De zonen van Tancmar
zijn onze grootste vijanden. Wij gaan ze verrassen. Zij moeten
sterven!"</p>
<p>Zij liepen in allerhaast over het middelplein en door de
Hofpoort.</p>
<p>Nu begon het klaar dag te worden. Ongetwijfeld had de
schromelijke mare zich gedeeltelijk door de stad verspreid; want
er was reeds volk op de straten, meest gemeene lieden en
schalken.</p>
<p>Waar de woeste bende voorbijging en den zegevierenden
schreeuw: "Leve Willem Van Loo, graaf van Vlaanderen!" tot boven
de huizen deed hergalmen, juichte het volk hen toe en herhaalde
hunnen roep.</p>
<p>Nergens een teeken van afkeuring, nergens een traan over het
lot van den vorst, die zoo ellendig onder den slag van
sluipmoordenaars den dood had gevonden.</p>
<p>Graaf Karel was in Brugge niet algemeen bemind, hoe milddadig
hij zich ook jegens de noodlijdenden toonde. Alhoewel de poorters
van Brugge sedert lang aan eene bijna geheele afhankelijkheid
gewend waren, vloeide hun toch Kerlenbloed in de aderen, en
poogden zij met ijverzucht de weinige vrijheden te bewaren, welke
de vorige graven hun had laten behouden. Omdat Karel van Dene
<!-- Page 274 -->marken, door de Isegrims geraden, aangaande het
bestier des lands meer zuidelijke gedachten koesterde, en alle
macht in zijnen persoon alleen scheen te willen samentrekken,
zonder acht op de bestaande vrijheden te slaan, hadden zij eenen
wrok tegen hem. Dat hij het niet oprecht met zijne onderdanen
meende, daarvan beschuldigde men hem niet; maar het was genoeg
dat hij niet zelden zijnen eigen wil in de plaats van het recht
stelde, om hem de genegenheid der poorters te ontrooven.</p>
<p>Hoe het zij, zeker bevonden zich tevens in de straten vele
menschen, die den moord van vorst Karel als een gruwel laakten of
betreurden; maar zij durfden het niet toonen, uit schrik voor de
wreede Houtkerels, tusschen welke zij er sommigen bemerkten wier
handen gansch met bloed waren geverfd.</p>
<p>Over de St-Salvatorskerk, op den hoek der Zilverstraat, stond
de prachtige steen, door het huisgezin van Tancmar bewoond.</p>
<p>Burchard en zijne mannen, toen zij voor dezen sterken Steen
kwamen, begonnen met hunne zwaarden op de poort te slaan en te
schreeuwen dat men zou openen; maar zij bekwamen geen antwoord,
en het bleef binnen in het huis zoo stil alsof geen levend wezen
zich er had bevonden.</p>
<p>Geen middel was er om in den Steen te dringen. Dit onverwacht
beletsel voerde hunne woede ten top, en zij poogden hunne spijt
lucht te geven door het bulderen van allerlei
vermaledijdingen.</p>
<p>Maar Ingelram Van Eessen bemerkte eenen balk, die wat verder
voor de deur van eenen wagenmaker ten gronde lag. Hij riep eenige
mannen tot zich en dezen keerden welhaast weder met den
vreeselijken stormram op de armen.</p>
<p>Achteruitgaande, liepen zij tegen de poort en beukten zoo
geweldig, dat de slag als een donder binnen den Steen
hergalmde.</p>
<p>De poort was zeer sterk; zij weerstond aan vijf herhaalde
botsingen, zonder te breken of te bewegen; maar bij den zesden
slag sprong een der bovenste hengsels uit den muur en eene zijde
der poort neigde achterover. De aanvallers hieven zegevierende
kreten aan. Nog &eacute;&eacute;n loop, en de poort zou
onfeilbaar nederstorten.</p>
<p>Men was met den stormram achteruitgeweken, om met verdubbelde
kracht tegen de poort te beuken. Burchard en zijne gezellen
hieven hunne zwaarden in de hoogte, gereed om den Steen b
<!-- Page 275 -->innen te stormen en hunne vijanden neder te
hakken ... toen eensklaps twee personen over den achtermuur van
den Steen in de Zilverstraat sprongen en met ongemeene snelheid
hun behoud in de vlucht zochten.</p>
<p>"Zij zijn het, Tanemars zonen! Slaat dood, slaat dood! Drie
marken zilvers voor elk!" riep Burchard, terwijl hij, door al
zijne mannen gevolgd, de vluchtelingen achternaliep.</p>
<p>Maar dezen waren te verre vooruit en zouden waarschijnlijk
ontsnapt zijn aan degenen die dorst hadden naar hun bloed, indien
niet een onverwacht beletsel hun den weg had versperd.</p>
<p>Zoo vervolgd door hunne wraakzuchtige vijanden, waren zij het
Giststraatje ingevlucht en zouden welhaast de Noordzandstraat
bereiken. Zij zagen reeds van verre de stadspoort; het open veld
zou hun middel geven om tusschen de boomen te ontsnappen ...</p>
<p>Maar daar sprong eensklaps een poorter, Berakin genaamd, met
eene bijl hun tegemoet, en hij zwaaide deze boven zijn hoofd om
hen er mede te treffen. Zij deinsden terug om den slag van het
moordtuig te ontwijken: doch, ziende achter zich de huilende drom
hunner vijanden naderen, sprongen zij kermend en hopeloos weder
vooruit. Berakin trof een hunner zoo wreedelijk, dat hij hem met
&eacute;&eacute;nen slag den rechterarm bij den schouder
afhakte.</p>
<p>De ongelukkige ridder viel neder en riep zijnen vliedenden
broeder nog een laatst en grievend vaarwel toe.</p>
<p>Eenige mannen bleven staan en verminkten het slachtoffer met
wreed vermaak, terwijl de overigen immer vooruitliepen om den
tweeden ridder niet te laten ontkomen.</p>
<p>Burchard wierp eenen blik op den stervende, wiens bloed uit
eene breede wonde stroomde.</p>
<p>"Dit is er &eacute;&eacute;n!" riep hij. "Het is Walter: hij
heeft zijne rekening Ghyselbrecht nu! vooruit! vooruit!"</p>
<p>En zijnen loop hernemende, zette hij de vervolging met nieuwe
woede voort.</p>
<p>Mher Ghyselbrecht had inderdaad de stadspoort bereikt en liep
nu over het groote plein, dat men het Zand noemde. Alhoewel een
twintigtal vijanden hem op de hielen waren, zou hij misschien nog
den dood ontsnapt zijn; maar op het oogenblik dat hij meende in
een kreupelhout te springen, stiet hij met den voet tegen den wor
<!-- Page 276 -->tel ens booms en viel ter aarde.</p>
<p>Vooraleer hij zich kon oprichten, was hij door twintig handen
te gelijk aangegrepen; en, hoe hij kermde en om genade smeekte,
men sleurde hem verder op het plein.</p>
<p>Daar wilde men hem oogenblikkelijk het hoofd kloven; maar
degene, die beweerde hem allereerst te hebben aangevat, stelde
zich tegen dit voornemen en dreigde de anderen met zijn zwaard.
Hij had, zeide hij, de beloofde marken zilvers verdiend en wilde
den gevangene aan Burchard Knap overleveren, die hem dan ook de
toegezegde belooning niet zou weigeren.</p>
<p>Terwijl zij nog daarover aan het twisten waren, kwam Burchard
met de geheele bende op het plein en naderde degenen die den
ridder omringden.</p>
<p>"Ik, Batulf Merlaan, heb hem gevat: mij de marken zilvers!"
riep hem een gezel toe.</p>
<p>"Gij zult ze krijgen, wees gerust", antwoordde Burchard.</p>
<p>"Ha, ha, daar heb ik u in mijne klauwen, gij snoodste aller
Isegrims!" viel hij met bloedzuchtigen spotlach tegen
Ghyselbrecht Tancmar uit. "Beveel uwe ziel aan God, gij gaat
sterven! Ik wil, dat men uwe afgerukte leden rondom dit plein
zaaie, zooals men met lafaards en verraders doet!"</p>
<p>Ghyselbrecht kroop op de knie&euml;n voor hem en hief de
bevende handen in de hoogte, met overvloedige tranen om genade
smeekende en schatten gouds hem belovende.</p>
<p>"Gij zijt zinneloos!" bulderde Burchard. "U het leven
schenken? U, den boozen, den valschen, den meedoogenloozen vijand
der Kerels? Wie heeft mher Robrecht Sneloghe bij jonkver Van
Woumen gelasterd en ons eenen bloedigen hoon doen toebrengen? Ha,
gij moest de bruidegom van jonkver Placida worden? Gij gaat
trouwen met den dood!"</p>
<p>"Genade, genade, ik verzaak de hand van Placida!"</p>
<p>Maar Burchard hoorde hem niet aan en ging voort:</p>
<p>"Wie heeft aan het hof zelfs de vrije geboorte der Erembalds
durven loochenen? Wie is daardoor de schuld geworden des doods
van den edelen Kerel Segher Wulf? Wie heeft Karel van Denemarken
het edict op den balfaart ingeboezemd? Ha, ha, ik zou u sparen?
Zeg vaarwel aan het leven: uw uur is gekomen!"</p>
<p>"Bij de passie onzes Heeren, heb medelijden, o, dood mij
niet!" kermde <!-- Page 277 -->Ghyselbrecht.</p>
<p>"Ik zal u niet dooden", schertste Burchard, als hadde hij
vermaak gevonden in de zieltoging van zijn slachtoffer te
verlengen. "Neen, ik wil mijne handen aan uw bloed niet bevuilen;
maar gij zult gaan zien of gij iets daarbij kunt winnen."</p>
<p>Hij gaf den armen ridder zulken geweldigen schop in de lenden,
dat hij ter zijde viel; en dan, een teeken tot zijne mannen
doende, zeide hij hun zeer koel:</p>
<p>"Verplettert de slang die zoovele jaren de Kerels met haar gif
heeft bespuwd!"</p>
<p>Tien zwaarden vielen te gelijk op mher Ghyselbrecht die,
zonder nog eenen zucht te kunnen slaken, den geest gaf. Welhaast
waren zijne overblijfsels onkennelijk en lagen zijne leden,
zooals zijn vijand het had voorspeld, over het plein verspreid<a
name='FNanchor_60_60'></a><a href=
'#Footnote_60_60'><sup>[60]</sup></a>.</p>
<p>Burchard gunde zijne bende eene korte wijl rust; want, afgemat
van de drukke vervolging, hijgden vele mannen naar hunnen
adem.</p>
<p>Hij verzamelde ze welhaast en zeide hun, dat hij onmiddellijk
met hen naar Straten wilde gaan, om daar Rambold Tancmar te
verrassen in den burcht, die nu reeds gedeeltelijk weder was
opgebouwd. Van daar zou men naar Snelleghem loopen, met de hoop
er Gervaas Van Praet, des graven kamerheer, te vinden. Men zou de
burchten der ridders onderwege bezoeken en wapens verzamelen. Er
was veel te rapen, en zoo zouden zijne mannen eene belooning
vinden voor hunnen moed en hunne verkleefdheid.</p>
<p>Een schallend gejuich begroette zijne woorden. Met den
zegevierenden schreeuw: "Heil, heil Willem Van Loo, onzen graaf!
Leve Burchard Knap!" verliet de bende, die door bijgekomene
poorters zeer was gegroeid, het plein en verdween kort daarop in
de baan naar St-Andries.</p>
<h4>Voetnoten:</h4>
<a name='Footnote_53_53'></a><a href='#FNanchor_53_53'>[53]</a>
<div class='note'>
<p>"Dus gerust in de duisternis, besloten zij hunne misdaad den
volgenden dag bij de eerste morgenschemering uit te voeren."</p>
<p>GALB., p. 259.</p>
</div>
<a name='Footnote_54_54'></a><a href='#FNanchor_54_54'>[54]</a>
<div class='note'>
<p>GALBERTUS, p. 260.</p>
</div>
<a name='Footnote_55_55'></a><a href='#FNanchor_55_55'>[55]</a>
<div class='note'>
<p>"Het Jaar 1127, den tweeden dag van Maart ... vermoordden de
verraders den graaf, terwijl hij bad en aalmoezen uitdeelde,
ootmoedig geknield voor God."</p>
<p>GALE., p. 266</p>
</div>
<a name='Footnote_56_56'></a><a href='#FNanchor_56_56'>[56]</a>
<div class='note'>
<p>Zie GALBERTUS, p. 267</p>
</div>
<a name='Footnote_57_57'></a><a href='#FNanchor_57_57'>[57]</a>
<div class='note'>
<p>"Walter, dus gevangen en zeker dat hij moest sterven, riep:
"God, hebt medelijden met mij!" en zij antwoordden hem: "wij
zullen u betalen met hetzelfde medelijden dat gij jegens ons hebt
getoond."</p>
<p>"Zij haatten hem uitermate; want hij was van 's graven raad,
en had in elke gelegenheid hen benadeeld en den graaf aangehitst,
om de gansche maagschap van den proost in dienstbaarheid
(servage) te brengen."</p>
<p>GALBERTUS, pp. 271 en 270.</p>
</div>
<a name='Footnote_58_58'></a><a href='#FNanchor_58_58'>[58]</a>
<div class='note'>
<p>Aangaande dit gansche tooneel en het behoud der gevangenen
door tusschenkomst van den proost Bertulf, zie GALB, pp. 272 tot
275.</p>
</div>
<a name='Footnote_59_59'></a><a href='#FNanchor_59_59'>[59]</a>
<div class='note'>
<p>"Gervaas, kamerdienaar des graven, ontvlood te paard."</p>
<p>GALB., p. 269.</p>
</div>
<a name='Footnote_60_60'></a><a href='#FNanchor_60_60'>[60]</a>
<div class='note'>
<p>Zie aangaande dezen moord der twee zonen van Tancmar. GALB.,
p. 268.</p>
</div>
<hr style='width: 65%;'>
<a name='XIV'></a>
<h2>XIV</h2>
<br>
<!-- Page 278 -->
<p>Robrecht Sneloghe lag nog te bed. De ontsteltenis zijns
gemoeds, tengevolge der afschuwelijke voorstellen van Burchard,
had hem in het midden van den nacht langen tijd belet te slapen;
maar eindelijk toch, onder de vermoeidheid bezwijkende, was hij
in eenen loomen sluimer weggezonken. Reeds begon het morgenlicht
in zijne kamer te dringen, toen hij eensklaps ontwaakte en de
oogen luisterend hield geopend.</p>
<p>Er heerschte in de verte een onduidelijk gebruis, als de
suizende branding eener verre zee, waartusschen bijwijlen een
machtiger gerucht, even versmoord, opsteeg. In zijne zware
slaperigheid kon hij zich geen helder denkbeeld vormen van wat
hij hoorde; hij meende dat het weder stormig was geworden en dat
nu en dan een rukwind zuchtend tegen de torens der Steenen
aansloeg.</p>
<p>Het gebruis scheen echter te vergaan. Robrecht liet zijn hoofd
terzijde op het kussen vallen en sloot de oogen.</p>
<p>Maar welhaast hoorde hij in de straat eenige stemmen van
lieden die in twist waren, die klaagden of elkander riepen.
Dewijl zijne slaapkamer in het diepe zijner woning was gelegen,
onderscheidde hij niets dan doffe klanken; hij zou misschien
opnieuw ingesluimerd zijn, indien niet op dit oogenblik de
stappen van een snel voorbijdravend paard voor zijnen Steen
hadden hergalmd.</p>
<p>Alhoewel hij in zich zelven deze geruchten verklaarde door de
meening dat het eerste veroorzaakt was door lieden die naar den
burg ter vroegmis gingen, en het andere door eenen bode des
graven, zooals er dikwijls bij het aanbreken van den dag
uitgezonden werden, ontstond er niettemin een angstige twijfel in
zijnen geest.</p>
<p>De slaap was hem beslissend ontvloden, en vermits het nu reeds
licht begon te worden, stond hij op en kleedde zich met haast.
Hoe het ware, hij had beloofd, voor zijne afreis naar Houthem,
Dakerlia en zijne zuster nog tot vaarwel de hand te gaan drukken.
Zij zouden waarschijnlijk reeds op hem wachten.</p>
<!-- Page 279 -->
<p>Na eene korte wijle tijds was hij gansch gekleed, daalde den
trap af en ging naar de voorzaal om daar zijn zwaard te
nemen.</p>
<p>Nauwelijks had hij den gordelriem zich om de lenden gegespt,
of Dakerlia en Witta stormden klagend en met opgeheven handen de
zaal binnen.</p>
<p>"Wach arme! Wach arme!" kermden zij, "God behoede
Kerlingaland!"</p>
<p>"Wat is er geschied?" mompelde Robrecht verschrikt.</p>
<p>"Wee, wee, de graaf is vermoord!" kreten zij.</p>
<p>"De graaf vermoord? Graaf Karel?"</p>
<p>"Hij ligt in St-Donaas met gekloofd hoofd!"</p>
<p>"Wie, wie zijn de moordenaars?"</p>
<p>"Eilaas, het is gruwelijk! Houtkerels van Eerneghem ..."</p>
<p>"En Burchard Knap?"</p>
<p>"Ja, Burchard ... Wat schromelijk ongeluk!"</p>
<p>"Hemel, ik wist het!" zuchtte Robrecht met gebogen hoofde.</p>
<p>"Gij wist het?" herhaalde Dakerlia, eenen stap
achteruitwijkende als hadde het verdenken van Robrechts
medeplichtigheid haar doen terugschrikken.</p>
<p>"Neen, neen", zeide hij, het hoofd opheffende. "Ik wist dat de
woeste Burchard het voornemen van dien ijselijken moord had
opgevat. Mijne verontwaardiging, mijne bedreigingen, mijne
gebeden troffen hem, en hij verzekerde mij dat hij van den
misdadigen aanslag beslissend had afgezien. O, die ellendeling,
wat al vermaledijdingen, wat al rampen roept hij niet over
Kerlingaland en over geheel Vlaanderen!"</p>
<p>"Onuitwischbare schande voor ons geslacht!" klaagde
Dakerlia</p>
<p>"Ons wacht de rechtvaardige wraak des hemels!" murmelde Witta
snikkende.</p>
<p>"Ja, ja, men zou zich den naam van Kerel schamen", gromde
Robrecht met toorn. "Ach, ik verbrijzel veel liever mijn zwaard
dan het aan de zijde van moordenaars te moeten voeren!"</p>
<p>En onder het uitspreken dezer woorden trok hij zijn zwaard uit
de scheede; doch, eensklaps zich bedenkende, stak hij het weder
in en zeide op droeven toon:</p>
<p>"Mijne ooms! ik mag ze niet verlaten; ik moet ze steunen,
beschermen misschien. Hoe zullen zij bedrukt zijn en schrikken,
zij, de hoofden van <!-- Page 280 -->ons geslacht! Men zal hen
verantwoordelijk maken, de misdaad op hen wreken, op hen, die
onschuldig zijn.... Keer terug naar huis, Dakerlia, of blijf hier
met mijne zuster. Ik moet mij haasten naar den burg. Mijne ooms
zullen zich tegen Burchards gewelddadigheid verzetten. Hij is in
zijne blinde woede bekwaam om hen te mishandelen...."</p>
<p>De beide jonkvrouwen, in de gedachte dat Robrechts leven kon
bedreigd zijn, wilden hem wederhouden; maar roepend dat het niet
op zulk gevaarvol oogenblik was dat hij de vervulling van zijnen
plicht zou verzaken, rukte hij zich los uit hunne armen en
verliet de zaal, ondanks hun gekerm.</p>
<p>In de Hoogstraat zag hij vele lieden, die met gebaren van
ontsteltenis en schrik van den kant van den burg kwamen. Onder
hen bemerkte hij eenen poorter die hem goed bekend was. Dezen
staande houdende, vroeg hij:</p>
<p>"Nu, Thiebald, wat geschiedt er op den burg?"</p>
<p>"O, mher Sneloghe, het is afgrijselijk! De graaf is vermoord
in de vroegmis; zijn lijk ligt nog in zijn bloed op den vloer der
kapelle!" antwoordde de poorter.</p>
<p>"Ik weet het. Waart gij er tegenwoordig?"</p>
<p>"Ja, ik sidder er nog van in al mijne leden."</p>
<p>"Ik bid u, Thiebald, zeg mij in eenige woorden: hoe is dit
schromelijk ongeluk gebeurd?"</p>
<p>"De graaf zat geknield voor het autaar. Burchard Knap is
genaderd en heeft hem met eenen enkelen slag het hoofd gekloofd.
Ingelram Van Eessen heeft den hofraadsheer Tancmar den schouder
afgehakt; Isaac Van Eeninghe heeft den hofbottelier bij de poort
der kerk vermoord...."</p>
<p>"IJselijk, ijselijk!" morde Robrecht, de handen met wanhoop
wringende.</p>
<p>"Kent gij niet mher Disdir Vos?" vroeg hij.</p>
<p>"Zeker, heer, ik ken hem wel."</p>
<p>"Was hij in de kapelle met de moordenaars?"</p>
<p>"Neen, hij was er niet, anders hadde ik hem gezien."</p>
<p>"En is Burchard Knap nog op den burg?"</p>
<p>"Neen, hij is daareven met zijne bende Houtkerels de stad
ingeloopen, om Tancmars zonen te gaan dooden. Wee, wee ons, mher
Sneloghe! de wrake <!-- Page 281 -->Gods gaat nederstorten op
onze stad, die besmet werd met zulke euveldaad."</p>
<p>Vier of vijf andere poorters waren genaderd; een hunner, die
de laatste klacht had gehoord, riep dreigend uit:</p>
<p>"Wat raast gij daar, Thiebald? Dat gij een bloodaard zijt,
weet iedereen. Hoe? gij beklaagt de dwingelanden? Gave God dat al
de Isegrims dus naar de helle werden gezonden; dan zou Vlaanderen
van zijne booze verdrukkers voor eeuwig zijn bevrijd!"</p>
<p>"Zinnelooze, gij weet niet wat gij zegt", morde Robrecht met
eenen blik van misprijzen, doch hij liet de poorters staan
twisten en haastte zich naar den burg.</p>
<p>Voor de poort der kerk greep hem eene ijskoude siddering aan
en hij weerhield zijnen stap, als dede iets akeligs hem twijfelen
of hij wel verder zou gaan. Daar lag een groote plas bloed, ter
plaatse waar men den hofbottelier had gemarteld.</p>
<p>Zijnen moed te zamen rapende, sprong Robrecht met eene breede
schrede over de gruwelijke vlek, beklom de trap en ging in de
kapelle. Hier zag hij niemand dan eenige mannen, die met bloote
zwaarden bij de deur van de gang naar het paleis op wacht schenen
te staan, vijf of zes priesters, die met diep gebogen hoofde in
de gestoelten zaten te bidden, en drie vrouwen, bij het altaar
ten gronde geknield, die nevens het lijk weenden.</p>
<p>Akelig en doodsch was het hier als in een graf; slechts nu en
dan werd de stilte door eenen pijnlijken snik der treurende
vrouwen onderbroken.</p>
<p>Mher Sneloghe naderde tot het altaar en blikte lang met
stommen schrik op het lijk van vorst Karel, dat daar nog in zijn
bloed lag uitgestrekt, zooals het onder den slag van Burchards
zwaard was neergestort<a name='FNanchor_61_61'></a><a href=
'#Footnote_61_61'><sup>[61]</sup></a>.</p>
<p>De jonge ridder kon zijn medelijden niet bedwingen; hem
borsten de tranen uit de oogen; maar welhaast ontstond er een
grijns van diepe verontwaardiging op zijn gelaat, en hij dreef
zijne tranen met g<!-- Page 282 -->eweld terug.</p>
<p>Tot de priesters gaande, zeide hij hun:</p>
<p>"Maar, eerwaarde heeren, waarom laat men het lijk van onzen
armen vorst dus schandelijk liggen? Bewijst hem ten minste de eer
die men allen dooden schuldig is."</p>
<p>De priesters schenen verwonderd over deze taal.</p>
<p>"Ach, mher Sneloghe, wij durven niet", antwoordde de kanunnik
Ludgard, die hem een vriend was. "De moordenaars hebben gedreigd
de kerk van St-Donaas te verdelgen, indien wij het lichaam van
graaf Karel eenige eer bewijzen. Zij zwoeren bij duren eede, den
eerste die zijnen dood durft beklagen, zonder genade neder te
hakken. Zij gaan wederkeeren ..."</p>
<p>"En toch, wij mogen geenen godsdienst oefenen, geene
plechtigheden vervullen in eenen tempel die door eenen moord
ontheiligd is", bemerkte de oude kanunnik Littra.</p>
<p>"Het zij zoo", antwoordde Robrecht, "maar roept eenige
broeders, doet het lijk zooveel mogelijk van bloed reinigen, legt
het op eene baar en verbergt zijn hoofd en zijne gruwelijke wonde
met een linnen kleed."</p>
<p>"Wij zijn u dankbaar, mher Sneloghe, voor uw Christelijk
medelijden", zeide Ludgard. "Wij zullen gelukkig zijn dezen
plicht jegens de stoffelijke overblijfsels van onzen vorst te
mogen vervullen; maar wie zal den tempel en wie zal ons tegen de
wraak zijner wreede moordenaars beschermen?"</p>
<p>"Wie, heeren? Ik zal u behoeden, al ware het zelfs ten koste
van mijn leven. Zegt dat de proost het u heeft bevolen."</p>
<p>"De proost!" herhaalde de priester op eenen zonderlingen toon,
die Robrecht verbaasde en verschrikte.</p>
<p>"O, mijn God!" kreet hij, "spreek toch duidelijk. Wat wilt gij
zeggen? Beschuldigt gij den proost?..."</p>
<p>"Neen; maar hij is oom van Burchard. De ijselijke misdaad
heeft hem zoodanig ontsteld, dat hij van moed en wil is beroofd.
Hij bemoeit zich met niets meer, zegt hij. Hem ontbreekt de macht
om ons te beschermen."</p>
<p>"Welnu, heeren, doet alles op mijn bevel, ik blijf
verantwoordelijk. Wil iemand u hinderen, men roepe mij in de
proostdij; ik zal onmiddellijk komen en verantwoorden wat ik u
heb geraden."</p>
<!-- Page 283 -->
<p>Dit zeggende verliet hij de kapelle en ging over het
middelplein van den burg, om zijnen oom te gaan spreken.</p>
<p>Een huisschalk hield hem terug, onder voorwendsel dat de heer
proost bevolen had niemand tot hem toe te laten, wie het ook
ware. Hij was zeer aangedaan en bedrukt, en wilde alleen
zijn.</p>
<p>Maar Robrecht, daarop geene acht slaande, stiet de deur eener
zaal open en verraste zijnen oom, waar hij met het hoofd op de
beide handen voor eene tafel zat. Een open zakdoek, die nevens
hem lag, scheen te getuigen dat hij tranen had gestort.</p>
<p>Robrecht en de proost aanschouwden elkander een oogenblik
zonder spreken.</p>
<p>"Oom, wat afschuwelijke misdaad!" riep mher Sneloghe.</p>
<p>"Ja, ja, Robrecht", zuchtte de oude Bertulf, moedeloos het
hoofd schuddende, "Het is misschien ons aller doodvonnis! Onze
vijanden zullen de kans niet laten ontsnappen, om al de Erembalds
van medeplichtigheid aan dezen moord te beschuldigen. Gansch
Vlaanderen zal ons vervolgen en ons verderf najagen als eene
rechtvaardige wraak!"</p>
<p>"De dood is niets, oom, wanneer men onschuldig sterft", zeide
Robrecht met beklemden toorn, "maar de schande! Wij beweren
ridders te zijn, ridders en vrije mannen, en daar gedragen
voorname leden van ons geslacht zich als laffe sluipmoordenaars!
Ach, het is eene vlek die in de verre toekomst nog op onzen naam
zal kleven. Weerhield de plicht jegens u en jegens Kerlingaland
mij niet, ik verzaakte van heden af eenen naam die met
wraakroepend bloed is besmeurd!"</p>
<p>"Weze God ons barmhartig, Robrecht, anders is deze gruweldaad
de slavernij voor de Kerels en de marteldood voor uwe ooms!"</p>
<p>"En waar is nu Burchard?" vroeg Robrecht.</p>
<p>"Men heeft mij daareven geboodschapt dat hij met zijne woeste
Houtkerels naar Straten is geloopen om Rambold Tancmar te gaan
verrassen. Eilaas, hij heeft in de stad de beide zonen van den
hofraadsheer vermoord! Zeker, zij waren ons booze, onmeedoogende
vijanden; maar zoo toch moesten wij ons niet verdedigen. Dit
bloed zullen wij duur betalen...."</p>
<p>"Oom, vergeef mij mijne vraag", onderbrak hem Robrecht. "Hebt
gij dan niets gedaan om Burchard het moorddadig zwaard uit de
handen te rukken? <!-- Page 284 -->Uwe overheid op hem is groot;
uw gebod ..."</p>
<p>"Neen, wees niet wreed voor mij, mijn goede neef", antwoordde
Bertulf bijna smeekende. "Ik gevoelde mij niet wel en lag nog te
bed, toen reeds de graaf en zijne twee raadslieden van het leven
waren beroofd. Ik heb het beproefd, Burchard van verder
bloedvergieten te wederhouden; maar hij noemde mijne vermaningen
laffe woorden en weigerde mij aan te hooren. Hij handelt op bevel
en met goedkeuring van Willem Van Loo, zegt hij, en indien dit
waar is, wat kunnen wij tegen den wil van dengenen die in den
Hoop tot graaf van Vlaanderen werd verheven?"</p>
<p>"Maar het is niet waar, het is eene snoode logen!" kreet
Robrecht met verontwaardiging. "Burchard bedriegt ons."</p>
<p>"Hoe kunt gij het weten, neef?" antwoordde de proost met een
treurig schokschouderen. "Kent gij den burggraaf van Yperen?
Zijne ziel is diep verbitterd; hij haat Karel van Denemarken
ontzeglijk, sedert deze, in zijne plaats, zoo hij meent, den
troon van Vlaanderen beklom. De heerschzucht, mijn zoon, maakt
den mensch tot alle euveldaden bekwaam; de geschiedenissen, oude
en nieuwe, krielen van bewijzen."</p>
<p>"Schromelijk!" morde mher Sneloghe, "gij waant Willem Van Loo
uitzinnig of boos genoeg, om door plassen bloed, laffelijk en
snood gestort, den troon zijner vaderen te beklimmen? En hij zou
eenen Erembald, hij zou Burchard Knap deze gruwelijke misdaad
bevolen hebben?"</p>
<p>"Ik weet het niet, neef; maar gij zelf hebt mij gezegd, dat
Burchard te Veurne zich aanstelde als een gunsteling van mher
Willem en zichtbaar zijn bijzonder vertrouwen genoot."</p>
<p>"Het is waar!" bevestigde Robrecht, met eenen zucht van
moedeloosheid. "En zouden wij hem nog als graaf erkennen, den
valschen en wreeden mensch, die zijn rijk met eenen eerloozen
sluipmoord begint?"</p>
<p>"Spreek zulke onvoorzichtige woorden niet, mijn neef",
bemerkte de proost. "Wij moeten de voorvallen afwachten en zien
wat ons eigen behoud en de verdediging van Kerlingaland van ons
eischen. Wij zijn gebonden door onzen gildeneed. Vergeet dit
niet."</p>
<!-- Page 285 -->
<p>"Waar is mijn oom Hacket?" vroeg mher Sneloghe.</p>
<p>"Die is in het Gijselhuis en bewaart daar den schatmeester
Frumold en andere hofbedienden des graven, die Burchard aan onze
wacht heeft toevertrouwd."</p>
<p>"Oom, ik heb bevolen dat men het lijk des graven wassche en
het op eene baar legge. Het volk gaat komen; dit bebloede
lichaam, indien wij het zonder eenig bewijs van eerbied op den
vloer lieten liggen, zou den poorters afgrijzen inboezemen en hun
erg verdenken tegen u en den kastelein doen opvatten.
Daarenboven, men is allen dooden eerbied verschuldigd, en Karel
van Denemarken was toch voor Vlaanderen nog de wettige
graaf."</p>
<p>"Ik dank u voor uwe goede zorg; gij hebt wel gedaan, mijn neef
... Ik was door dezen ijselijken moord zoo diep ontsteld, zoo
verpletterd, dat het gansch duister in mijnen geest was geworden;
nu klaart mijn verstand een weinig op. Ik ga metterhaast brieven
schrijven: naar Willem Van Loo, om hem te melden wat hier is
geschied en zijne hulp in te roepen; naar de bischoppen van
Terouaen en van Noyon, om hun te bewijzen dat ik onschuldig ben
aan deze schromelijke voorvallen en hun te verzoeken de
ontheiligde kerk te komen herwijden. Ja, Robrecht, gij zult het
zien, de Isegrims zullen al de Erembalds, en mij meer dan anderen
betichten van aan dezen moord te hebben deelgenomen of hem te
hebben aangeraden. Burchard is mijn neef; met weet dat ik alleen
invloed op hem bezat, en men zal beweren dat ik zijnen arm hadde
kunnen weerhouden, indien ik den ijselijken aanslag niet had
goedgekeurd. De schijn is tegen ons. Niemand toch kan vermoeden
dat eene hoogere overheid dan de mijne dezen moord heeft
bevolen."</p>
<p>"Ik zelf, oom, ik kan nog niet gelooven dat mher Willem Van
Loo zulk bevel heeft gegeven. Hij is toch ridder!"</p>
<p>"Geve God dat gij u bedrieget; anders valt de pletterende
verantwoordelijkheid geheel op ons. Laat mij nu alleen, Robrecht;
ik zal metterhaast mijne brieven voor Willem Van Loo en de
bisschoppen gaan schrijven."</p>
<p>"Kan ik hier niet van eenigen dienst zijn, heer oom?" vroeg
Robrecht.</p>
<p>"<!-- Page 286 -->Ja, zeker, van grooten dienst; ik dacht er
niet aan. Hoe verward zijn toch mijne zinnen!" antwoordde de oude
Bertulf. "Ga naar de kapelle en blijf daar waken over het lijk
des graven. Ik heb reeds vijf of zes wapenlieden er naartoe
gezonden; maar zij hebben geenen overste. Ik zal uwen oom Hacket
verzoeken er u nog anderen te sturen. Welhaast zal de gansche
bevolking van Brugge te been zijn. De menigte zal uit
nieuwsgierigheid naar St-Donaas komen gestroomd. Niet alleen moet
men daar het gewoel en het gedrang beletten, maar tevens het lijk
tegen allen hoon beschermen; want de woeste gezellen van Burchard
kunnen terugkeeren, en zij zouden hun slachtoffer niet
eerbiedigen. Daarenboven, vele poorters koesterden eenen even
vurigen haat tegen graaf Karel. Er zijn ijselijkheden genoeg
gepleegd. Ga, mijn neef, en behoed ten minste het doode lichaam
tegen alle schennis en tegen alle oneerbiedigheid."</p>
<p>"Het is wel, oom", antwoordde Robrecht, met eenen groet. "Wees
gerust; al moest mijn bloed zich mengen met het bloed van den
ongelukkigen vorst Karel, niemand zal ongestraft zijn lichaam
hoonen."</p>
<p>Hij verliet de proostdij en keerde terug naar de kapelle, waar
zich een twintigtal nieuwsgierigen bevonden, die in stilte op de
banken geknield zaten en, met schrik op het gelaat, naar het
altaar blikten.</p>
<p>Het lijk lag nu op eene soort van tafel en was overdekt met
een wit linnen. Rondom deze baar brandden een zeker getal
waskaarsen Men had den vloer van bloed gereinigd en alles, wat in
de kapelle door de woeling was overhoop gesmeten geworden, weder
geschikt en gezuiverd.</p>
<p>Door de woorden van mher Sneloghe aangemoedigd, hadden de
priesters hunne genooten en klerken verwittigd, zoodat nu bij de
baar en in de gestoelten vele geestelijken en broeders van
St-Donaasklooster in stilte zaten te bidden. Maar hun
plechtgewaad hadden zij afgelegd, en de gewone gebeden voor de
dooden lazen zij niet; want dit was hun verboden door de
kerkelijke wetten, zoolang de ontheiligde tempel niet door eenen
bisschop zou herwijd zijn.</p>
<!-- Page 287 -->
<p>Robrecht sprak eene wijl met den kanunnik Ludgard, schikte dan
de gewapende wachten op eenigen afstand rondom de baar en beval
hun niemand het lijk te laten naderen, en al degenen die zich
oneerbiedig zouden toonen zonder eenig ontzag terug te drijven.
Hij zou in de kapelle blijven en op het minste gerucht hun
terzijde komen, om hun hulp te bieden, indien het noodig
werd.</p>
<p>Na dus zijne onderrichtingen te hebben gegeven, trok hij eenen
bidstoel tot bij de deur van de gang naar het paleis, en zette
zich daar geknield en met gebogen hoofd neder.</p>
<p>Allengs kwam er meer en meer volk in de kapelle, en na een uur
tijds begon men er zoo dicht opeen te staan, dat de wachten,
alhoewel zij nu wel twaalf in getal waren, moeite hadden om de
lieden te beletten elkander tot tegen het lijk te dringen.</p>
<p>Daaruit ontstond verwarring, en nu en dan een hevig gemor, dat
waarlijk inbreuk maakte op den eerbied dien men deze plaats en
bovenal het doode lichaam des graven was verschuldigd.</p>
<p>Robrecht stond op en beval dreigend de diepste stilte. Dan
stelde hij vier gewapende mannen bij de deur, aan de trap, en
legde hun ten plicht op niemand meer toe te laten dan wanneer de
kapelle door een zeker getal bezoekers zou ontruimd zijn.</p>
<p>Toen hij naar zijnen bidstoel meende terug te keeren, hoorde
hij eenen poorter luidop zeggen dat Karel van Denemarken niet
meer had dan wat hij verdiende; hij noemde hem valschaard,
dwingeland en huichelaar.</p>
<p>Robrecht zag hem met vertoornden blik aan en beval hem te
zwijgen; maar de poorter, die verblind was door zijnen haat tegen
den doode, sprak eene grove vermaledijding uit.</p>
<p>Robrecht deed geweld om zijne verontwaardiging te bedwingen;
hij ging tot twee zijner wachten, zeide hun eenige stille woorden
en naderde weder met hen tot den oneerbiedigen poorter.</p>
<p>"Wilt gij zwijgen of oogenblikkelijk deze kapelle verlaten?"
vroeg hem mher Sneloghe.</p>
<p>De poorter toonde zich nog onwillig.</p>
<p>Op een teeken van Robrecht grepen de beide wapenlieden te
gelijk hem aan en rukten hem naar de deur, ondanks zijnen
tegenstand.</p>
<!-- Page 288 -->
<p>"Weigert hij den burg te verlaten, men voere hem naar het
Gijselhuis in den kerker!" riep Robrecht.</p>
<p>De rust, een oogenblik door dit voorval gestoord, was welhaast
geheel hersteld. Dit bewijs van krachtdadigheid boezemde de
menigte ontzag in, en ieder hield zich stil.</p>
<br>

<hr style='width: 65%;'>
<br>

<div class="center"><img src='images/288.png' width='400' alt=
'En zette zich daar geknield en met gebogen hoofd neder.'><br>
 <i>En zette zich daar geknield en met gebogen hoofd
neder.</i></div>
<hr style='width: 65%;'>
<p>Robrecht keerde terug naar zijnen stoel. Uren verliepen er,
zonder dat zijne tusschenkomst nog noodig werd; want, dank aan
den wijzen maatregel door hem voorgeschreven, het men slechts
opvolgend een beperkt getal nieuwsgierigen de kapelle
binnentreden.</p>
<p>Weinig tijds voor den middag, terwijl hij in diepe
verslondenheid zat te bidden of te overwegen, werd zijn naam zeer
zachtjes achter hem uitgesproken. Hij hief het hoofd op en zag
met verrassing Dakerlia en Witta aan zijne zijde staan.</p>
<p>Hij sprak met hen door treurige blikken en stomme gebaren,
want, om de stilte niet te storen, durfde niemand hunner iets
zeggen.</p>
<!-- Page 289 -->
<p>Robrecht trok twee stoelen bij, en Dakerlia en zijne zuster
knielden nevens hem met saamgevoegde handen. Tusschen het
prevelend gebed der jonkvrouwen werd nu en dan een doffe snik
hoorbaar. Zij weenden over de misdaad en over het arm
slachtoffer.</p>
<p>Wel een half uur hadden zij daar voor de ziel van graaf Karel
en voor het bedreigde Kerlingaland gebeden, toen mher Eggard Van
Ysendijke, een vriend van Robrecht, in de kapel trad en eenige
woorden aan zijn oor fluisterde. Robrecht stond op en deed
Dakerlia en zijne zuster teeken dat zij hem zouden volgen.</p>
<p>Zij zwegen totdat zij buiten de kerk op het plein waren.</p>
<p>Hier begonnen de ontstelde jonkvrouwen, onder het storten van
nieuwe tranen, hun medelijden met het doorluchtige slachtoffer
uit te storten en hunnen afschrik van den ijselijken moord te
betuigen; maar Robrecht troostte en versterkte hen, zoo hij best
kon, en deed hun begrijpen dat zij huiswaarts moesten keeren en
daar gerust op hem wachten. Hij zou hen gaan vervoegen zoohaast
hem dit mogelijk zou zijn. Nu moest hij nog op den burg blijven,
om in de kapelle over het doode lichaam te waken. Wel had de
proost hem door Eggard Van Ysendijke doen aflossen; maar het was
slechts om hem toe te laten in de proostdij metterhaast en weinig
voedsel te nuttigen. Dan moest hij weder in de kerk zijne wacht
gaan hernemen. Overigens wist hij niet met welken anderen dienst
men hem zou kunnen belasten. Zijne ooms waren, om zoo te zeggen,
gansch alleen en zonder hulp; zijn plicht gebood hem met hen te
blijven zoolang zijne tegenwoordigheid hun van eenig nut kon
zijn. Tot nu toe bestond er voor de poorters der stad geen het
minste gevaar. Dakerlia en Witta konden dus in volle gerustheid
naar huis gaan, en daar onbekommerd op hem wachten.</p>
<p>Zou koutende en moeite doende om hun moed in te spreken,
leidde hij hen door de Hoogpoort en bijna tot voor zijnen Steen.
Hier nam hij echter afscheid van hen en keerde terug naar den
burg.</p>
<p>Toen hij op het plein trad, zag hij eenen ganschen stoet
geladene wagens de Hofpoort binnenrijden. Daarop lagen in groote
verwarring allerlei wapens opgehoopt: helmen, harnassen,
maliehemden zwaarden, kruisbogen, speren, en zelfs werptuigen die
men in belegerde <!-- Page 290 -->plaatsen gebruikt om eenen
stormloop af te weren. Rondom en tusschen de wagens reden vele
Houtkerels, aan hunne diepblauwe kleeding en lange baarden
kennelijk. Dat zij deze paarden in het veld of op de
ridderburchten hadden geroofd bleek genoeg daaruit dat de meeste
dezer dieren ongezadeld waren en sommige met een zeel bij de hand
werden geleid. Een gansche drom Houtkerels te voet kwamen achter
de wagens aangestapt Velen hunner droegen kostbare voorwerpen op
hunne armen of op hunne schouders: gouden lakens, rijke
kleederen, ingelegde wapens, zilveren schotels, die zij
ongetwijfeld op hunnen tocht tot buit hadden gemaakt.</p>
<p>Bij hunne intrede binnen den burg zongen zij met verwarde
galmen:</p>
"Gi, rudders, dwingers, maect u van cant,<br>
Hier zyn de Kerels van Vlaenderlant!<br>
Gi, Isegrim, hoed u vor den Blauwvoet<br>
Of gi selt voelen wat sine clau doet.<br>
<span style='margin-left: 1.5em;'>Onse vorderen waren
vri,</span><br>
<span style='margin-left: 1.5em;'>En vri so bliven wi,</span><br>
So lanc een hart, dat lafheid haat,<br>
In eenen Kerlenboesem slaat!<br>
<br>
Doedele, bommele, rondomdom,<br>
Houd u recht en sie niet om!"<br>

<p>En na dezen zang deden zij den schreeuw: "Heil Willem Van Loo,
graaf van Vlaanderen! Heil, heil!" als een donder over den burg
schallen, terwijl vele poorters dien kreet met evenveel drift
herhaalden.</p>
<p>Het pijnigde mher Sneloghe zeer diep, het lied der Kerels bij
zulke beklaaglijke gelegenheid in den mond te hooren van lieden
die hij als laffe moordenaars aanschouwde. Het scheen hem eene
ontheiliging van den vaderlandschen krijgszang; hij sidderde van
verontwaardiging bij het gepeins dat ditzelfde lied ook in den
oorlog, welke er ongetwijfeld ging ontstaan, der Kerlen scharen
ten strijde zou voeren. Het was hem nu hatelijk geworden, het zou
<!-- Page 291 -->hem voortaan ontmoedigen en beschamen, telkens
dat het in zijn oor zou hergalmen.</p>
<p>Daar zag hij eensklaps Disdir Vos tusschen de Houtkerels. Deze
ridder moest een hunner oversten zijn, want hij deelde zichtbaar
bevelen uit tot het ontladen der wagens en tot het bergen der
wapens in de stapelhuizen.</p>
<p>Disdir Vos bemerkte Robrecht en kwam tot hem.</p>
<p>"Hoe staat gij daar werkeloos en onverschillig, mher
Sneloghe?" vroeg hij. "Wij gaan straks om nieuwen buit naar de
burchten der omstreken. Ditmaal zullen wij allen te paard zijn.
Gaat gij niet mede?"</p>
<p>"Ik wil niets gemeens hebben met lieden die eenen
afschuwelijken sluipmoord hebben gepleegd", antwoordde Robrecht
zeer koel.</p>
<p>"Maar de slag is nu toch gegeven. Uwe treurnis zal den
dwingeland niet opwekken."</p>
<p>"Kleve de wrake Gods en de vermaledijding der wereld op
degenen die het bloed van Karel hebben vergoten! Ik, Robrecht,
wil ten minste voor mijn eigen geweten onschuldig blijven van
alle medeplichtigheid aan dien gruwel."</p>
<p>Mher Vos veranderde eensklaps van toon, en het was met zekere
bekommerdheid, dat hij zeide:</p>
<p>"Ik was niet tegenwoordig bij den moord; toen men mij de erge
gebeurtenis kwam melden, lag ik nog te bed, wees daarvan
zeker."</p>
<p>"Ik weet het", mompelde Robrecht. "Misschien hebt gij Tancmars
zonen zien dooden?"</p>
<p>"Neen, neen, in mij bijzijn is er geen druppel bloed gestort.
Uit enkel nieuwsgierigheid ben ik Burchard achternagereden naar
Straten. Ik heb hem vergezeld naar Snelleghem, Lophem, Oostcamp
en Assebroeck. Overal waren de lieden gevlucht en niemand bood
ons wederstand. Burchard meende ten minste Rambold Tancmar te
verrassen; het nest was ledig en de vogel ontvlogen ... Kom
straks met ons, Robrecht. Burchard handelt op bevel van graaf
Willem; hij is zijn gunsteling en hij zal den graaf laten weten
wie in deze gewichtige omstandigheid hem bewijzen van
verkleefdheid gaven."</p>
<p>Mher Sneloghe glimlachte met misprijzen.</p>
<p>"<!-- Page 292 -->Gij begrijpt", ging Disdir met vleiend
aandringen voort, "dat vele leenen der Isegrims zullen verbeurd
worden. De graaf zal deze leenen uitdeelen aan de ridders die hem
door openbare daden van moed en opoffering hebben geholpen. Uw
deel zal groot zijn, indien gij nu zonder aarzeling u aan de
zijde van Burchard schikt en niet ten onrechte laat denken dat
het u aan stoutheid faalt."</p>
<p>"Ik heul niet met lieden aan wier handen nog het bloed van den
sluipmoord kleeft! Op tijd en plaats, in eenen open en eerlijken
oorlog, zal ik toonen dat ik niet weiger mijn leven voor het heil
van Kerlingaland te wagen. Nu blijf ik op den burg."</p>
<p>Disdir Vos scheen verdrietig over het mislukken zijner
poging.</p>
<p>"Denk toch niet, mher Sneloghe", zeide hij, "dat ik juich over
den ellendigen dood van graaf Karel; maar, al weende ik nu ook in
mijn binnenste over het bloedig voorval, wat zou het er aan
helpen? Is onze plicht niet ons te wapenen tegen onze vijanden,
die op de stad Brugge en op Kerlingaland het verlies van den
graaf zullen willen wreken? Wij kunnen ons toch niet als kalveren
door de Isegrims laten doodslaan?"</p>
<p>"Het is waar", zuchtte Robrecht, "maar tusschen moordenaars?
Nooit, nooit!"</p>
<p>Disdir Vos keerde zich om met eenen korten groet; een dof
gemor rolde van zijne lippen en hij verwijderde zich,
knarsetandend van geheime spijt.</p>
<p>Robrecht richtte zich naar de proostdij. Een schalk leidde hem
in eene kamer en bracht hem een stuk gebraden vleesch en eene
flesch wijn.</p>
<p>Hij begon te eten zonder veel lust, ofschoon hij wel gevoelde
dat zijn lichaam nood had tot herstelling van krachten.</p>
<p>Spoedig had hij met zijnen maaltijd gedaan, en meende zich
weder naar de kapelle te begeven, toen zijn oom Bertulf bij hem
in de kamer trad. De oude proost scheen minder neerslachtig; ja,
eene uitdrukking als een glimlach verhelderde zijn gelaat.</p>
<p>"Kom, mijn goede Robrecht", zeide hij, o wat geschied is kan
niet hersteld worden. Wij moeten het lot aanvaarden zooals het
zich voordoet, en met beradenheid de middelen verzamelen om ons
tegen de wraakzucht onzer onmeedoogende vijanden te kunnen
verdedigen. Burchard is toch van ons maagschap. Hoe schromelijk
<!-- Page 293 -->ook de daad zij, die door hem is gepleegd
geworden, wij moeten hem bijstaan."</p>
<p>"Ach, oom, spreek zoo niet!" zuchtte Robrecht met afgrijzen.
"Burchard is eene afschuwelijke moordenaar. Ik hem helpen? Eischt
gij dat van mij?"</p>
<p>"Het is een bloedplicht, mijn neef, gij weet het wel. Ik heb
lang met Burchard gesproken; hij is in de proostdij en rust nu
een weinig ... Indien het waar is, zooals hij het verzekert, dat
Willem Van Loo hem last heeft gegeven om den graaf te dooden
..."</p>
<p>"Dit is onmogelijk!" kreet Robrecht met driftigheid.</p>
<p>"Gij kent Willem niet, mijn neef. Uw edelmoedig hart begrijpt
niet dat een ridder tot zulke gruwelen kan besluiten, al moest
ook de kroon van Vlaanderen de prijs van den sluipmoord worden.
Gij bedriegt u; de tijd zal het u leeren. In alle geval, Burchard
toont zich bereid om voor den nieuwen graaf, wie hij ook weze,
zijne daden te verrechtvaardigen. Laat hem dan verantwoordelijk
blijven voor den moord, en pogen wij, van onze zijde te beletten
dat onze vijanden deze gelegenheid waarnemen om het geslacht der
Erembalds te verderven en Kerlingaland in eeuwige slavernij te
dompelen."</p>
<p>"Ik ben bereid tot alles, heer oom", antwoordde Robrecht,
"maar aan de zijde van Burchard niet. Sedert dezen morgen is hij
een wangedrocht in mijne oogen; mijn afkeer voor hem is
onuitsprekelijk"</p>
<p>"Dit gevoel begrijp ik, Robrecht; maar het zal verzwakken.
Kom, wees beter beraden; men moet ook zedelijke opofferingen voor
zijn land kunnen doen ... Ik heb daar straks eene bijeenkomst
gehad met de schepenen van Brugge ..."</p>
<p>"Ha, zij insgelijks beven van verontwaardiging en van afschuw
niet waar?"</p>
<p>"Inderdaad; maar als wijze mannen denken zij aan de
verdediging der stad en aan het behoud hunner vrijheden. Wij
hebben gezamenlijk besloten dat men, met den grootsten spoed de
grachten zal uitdelven, waar ze door verloop van tijd ondiep zijn
geworden. De paalwerken zullen wij herstellen, de zwakste
plaatsen der omheining met aarden wallen versterken, de torens en
poor<!-- Page 294 -->ten met allerlei wapens voorzien.
Verschijnen dan de Isegrims voor de stad, wij zullen ze kunnen
afweren en terughouden totdat Willem Van Loo met het Kerlenleger
hun den strijd komt bieden. Zijn de Kerels overwinnaars, Burchard
zal voor hem en zijne ridders terechtstaan en zich volgens hun
vonnis gedragen. Gij ziet wel, mijn goede neef, dat alles nog zoo
erg niet is als wij meenden."</p>
<p>Robrecht schudde zwijgend het hoofd, ofschoon hij innerlijk
niet ontkende dat zijn oom gelijk had, ten minste wanneer hij
aanried zich tot verdediging tegen de Isegrims te bereiden.</p>
<p>Daar hoorde men in de proostdij een gerucht van stappen.</p>
<p>"Hemel, zou hij het zijn?" kreet Robrecht als verschrikt.</p>
<p>"Burchard?" antwoordde de proost, "ja, ik geloof dat hij het
is."</p>
<p>Mher Sneloghe sprong recht en zocht met de oogen eene deur om
de kamer te verlaten.</p>
<p>"Bij uwe liefde tot mij en tot Kerlingaland", zeide de oude
Bertulf, hem de hand grijpende, "ik bezweer u, Robrecht, toon
niet zoo openlijk uwen afkeer voor Burchard; het zou hem diep
kwetsen ... en wie weet? Ach, indien gij elkander op zulk
oogenblik naar het leven moest staan, waar bleef onze
verdediging?"</p>
<p>"Laat mij gaan", smeekte mher Sneloghe, "ik zal het gezicht
van den moordenaar niet kunnen verdragen; nu nog niet, later;
maar nimmer toch zal ik zonder blozen...."</p>
<p>"Wij bedrogen ons, het is Burchard niet!" riep de proost met
blijdschap.</p>
<p>De kanunnik Ludgard was in de kamer getreden en zeide met
groote haast:</p>
<p>"De schalken wilden mij beletten tot u te naderen, heeren; ik
heb uw bevel niet ge&euml;erbiedigd ... Mher Sneloghe, kom toch
zonder uitstel naar de kerk! Daar zijn Houtkerels die het lijk
van graaf Karel allen smaad aandoen; zij hebben den doek er af
getrokken, de lichten uitgedoofd, de geloovigen verjaagd en ons,
dienaars des Heeren, gehoond en bespot."</p>
<p>Robrecht sloeg, van verontwaardiging sidderend, de hand aan
zijn zwaard en, terwijl hij zich naar de deur richtte, morde hij,
dat hij een einde aan de baldadigheid der Houtkerels zou stellen,
<!-- Page 295 -->al moest hij ook dien goddeloozen het hoofd
klooven ... maar hij deinsde eensklaps terug, als hadde een
onverwacht gezicht hem met verschriktheid geslagen.</p>
<p>Burchard Knap vertoonde zich glimlachende in de deur. Hem hing
een zilveren jachthoorn aan de zijde.</p>
<p>"Wat komt kanunnik Ludgard hier van mijne Houtkerels vertellen
oom?" vroeg hij den proost, die uit voorzorg zich tusschen
Robrecht en Burchard had gesteld.</p>
<p>"Hij komt hulp vragen tegen uwe mannen, die in de kapelle het
doode lichaam van vorst Karel hoonen en mijne priesters smaad
aandoen", antwoordde de proost toornig. "Ik zal niet langer
dulden dat de kerk van St-Donaas zoo wraakroepend worde
ontheiligd!"</p>
<p>"Is het anders niet?" schertste Burchard, zijnen zilveren
hoorn aangrijpende. "Gij zult gaan zien hoe mijne Houtkerels den
overste gehoorzamen, die in naam van graaf Willem over hen
gebied. Hier is de jachthoorn van den valschen Rambold Tancmaar;
zij kennen dien klank."</p>
<p>En dit zeggende, stapte hij, door de anderen gevolgd, uit de
proostdij en deed op het plein eenige schelle tonen
hergalmen.</p>
<p>Even ras antwoordden van alle kanten verwarde stemmen op dit
geluid, en men zag uit de stapelhuizen en uit de kerk vele Kerels
en ook poorters, die zich in hunne bende hadden geschikt, met
haast naar Burchard komen geloopen.</p>
<p>"Vrees nu niet meer voor uwe kerk, heer oom", zeide deze. "Ik
ga weder met mijne mannen het veld in, om wapens te verzamelen en
buit te maken op onze vijanden ... Ginder bij de kerk staat mher
Sneloghe. Hij ontwijkt mij; ik begrijp het en vergeef hem zijne
teergevoeligheid; maar zeg hem, oom, dat hij zich niet verstoute
in het openbaar mij te hoonen, of, bij Thors hamer, hij zal slaan
met mij!"</p>
<p>"Wat? woestaard!" gromde de proost vergramd, o gij zoudt
Robrecht durven uitdagen? Mij zoudt gij moeten dooden, vooraleer
ik zulken broederstrijd toeliete!"</p>
<p>"Welaan, hij bedwinge zich dan! Zijne vriendschap behoef ik
niet, maar zijn misprijzen zal ik niet dulden, in geener
wijze!"</p>
<p>"Maar wie zegt u dat Robrecht u misprijst?"</p>
<p>"<!-- Page 296 -->Ik heb er een staal van gehad dezen nacht;
er zijn geene scheldwoorden die den trotsaard mij niet naar het
hoofd wierp."</p>
<p>"Dezen nacht?" vroeg Bertulf verwonderd.</p>
<p>"Ik zal het u later uitleggen. Nu heb ik geenen tijd. Vaarwel,
oom, tot onzen terugkeer."</p>
<p>De proost ging naar de kapelle, waar hij Robrecht reeds
werkzaam vond aan het doen herstellen van wat de woeste
Houtkerels hadden ontschikt. Een nieuw linnen werd over het lijk
gelegd; men ontstak nog meer waskaarsen en nam eenige maatregels
om alle verdere ontheiliging der kapelle te voorkomen.</p>
<p>Toen men hiermede gedaan had, wenkte de proost zijnen neef.
Beiden gingen tot op het middelplein. Daar zeide de oude
Bertulf:</p>
<p>"Robrecht, wij kunnen zoo niet blootgesteld blijven aan de
baldadigheid van Burchards gezellen, zonder eenige hulp om
desnoods hen in bedwang te houden. Hoevele gewapende mannen zoudt
gij op uw landgoed Ravenschoot kunnen verzamelen?"</p>
<p>"Onmiddellijk, oom?"</p>
<p>"Voor den avond."</p>
<p>"In zoo korten tijd? Zeker vijftig of zestig, indien niet
meer."</p>
<p>"Het is genoeg. Wij zullen hun de wacht van den burg
toevertrouwen, en gij zult hun overste zijn. Kunt gij zonder
uitstel u naar Ravenschoot begeven?"</p>
<p>"Ja, ik zal naar huis gaan om een paard te nemen. Dit zal mij
gelegenheid geven om mijne zuster en jonkver Wulf over mijne
afwezigheid gerust te stellen. Ik vertrek, heer oom, en zal mij
spoeden, om met al de mannen, die ik kan vergaderen, voor het
einde van den dag terug te zijn."</p>
<p>Hij meende zich naar de Hoogpoort te richten; maar de proost
weerhield hem.</p>
<p>"Nog &eacute;&eacute;n woord, mijn goede neef", zeide hij, "en
ik smeek u, ik bezweer u, hoor mijnen vaderlijken raad aan! Het
kan zijn, het is zelfs waarschijnlijk dat gij in aanraking zult
komen met Burchard Knap. Uit opoffering voor uw geslacht, uit
liefde voor Kerlingaland verberg uwen afkeer voor hem. Indien gij
beiden in twist geraaktet, er zou tusschen de mannen, die ons
moeten verdedigen, eene noodlottige, eene onherstelbare
verdeeldheid ontstaan. Genoeg ware dit om onze kracht te
verlammen en al onze <!-- Page 297 -->pogingen op voorhand te
verijdelen. Beloof mij, Robrecht, dat gij geweld op u zelven zult
doen om geene reden tot zulke splitsing te geven."</p>
<p>"Maar ik gevoel eenen onverwinnelijken afkeer voor hem",
mompelde Robrecht.</p>
<p>"Hij weet het; gij hoeft het hem dus niet meer te betuigen. Ik
zal hem aanraden, in uwe tegenwoordigheid, van Karels dood niet
meer te gewagen. Zwijg gij insgelijks daarover."</p>
<p>"Ik zal het beproeven, oom: uw raad is wijs, ik beken het
gaarne."</p>
<p>"Welnu, ga dan, mijn zoon, en ontvang met mijnen zegen al
mijnen dank voor uwen goeden wil."</p>
<p>Hij drukte nog tot vaarwel de hand van mher Sneloghe, die met
haastige stappen zich verwijderde, om de hem opgelegde boodschap
te gaan volbrengen.</p>
<h4>Voetnoten:</h4>
<a name='Footnote_61_61'></a><a href='#FNanchor_61_61'>[61]</a>
<div class='note'>
<p>"Gedurende al dien tijd liet men daar het lichaam des graven
liggen ... zoodat zijn bloedig en verlaten lijk nog in denzelfden
toestand was als op het oogenblik dat hij den doodslag
ontving."</p>
<p>GALBERTUS, p. 277.</p>
</div>
<hr style='width: 65%;'>
<a name='XV'></a>
<h2>XV</h2>
<br>

<p>Reeds vier dagen waren er verloopen sedert den moord van graaf
Karel, zonder dat er eenige gewapende macht voor Brugge was
verschenen om zijnen dood te wreken.</p>
<p>De Erembalds wisten echter, door hun toegezonden berichten,
dat de ridders, gansch Vlaanderen door, zich bereidden om met
vereende kracht tegen Brugge op te trekken. Zij hadden zelfs van
eenigen hunner heetste vijanden, onder anderen van Tancmars
neven, brieven ontvangen, waarin men hun toezwoer dat zij allen,
als medeplichtig aan den gruwelijken moord, tot den laatste toe
zouden worden uitgeroeid.</p>
<p>Evenwel, deze bedreigingen boezemden hun niet veel
bekommerdheid in. Vooraleer het leger der ridders zich voor
Brugge kon aanbieden, zou de stad ruimschoots voorzien zijn van
alles wat er noodig was om ook de geweldigste aanvallen
zegevierend af te weren. D<!-- Page 298 -->aarenboven, morgen was
de vastgestelde dag voor de vergadering van het Kerlenleger in
het Wolvennest-bosch. Men mocht met recht zich zeker achten dat
de ridders, hoe machtig ook, weinig tegen Brugge zouden
verrichten, indien zij tot daar konden geraken, aangezien zij
spels genoeg zouden hebben om niet door Willem Van Loo in het
open veld verpletterd te worden.</p>
<p>Deze bloedige bedreigingen der Isegrims hadden zelfs eenen
voor de Erembalds voordeeligen invloed uitgeoefend, dewijl zij
Robrecht Sneloghe en anderen, die met hem de moordenaars
verfoeiden hadden doen besluiten dit gevoel te verbergen of te
versmachten om aan niets meer te denken dan aan zelfverdediging
en aan het behoud van hun geslacht.</p>
<p>Het was kort na den middag. Bertulf, de proost van St-Donaas,
stond op het binnenplein van den burg en wandelde daar langzaam
over en weder, in gepeinzen starende op hetgeen rondom hem
geschiedde.</p>
<p>Er heerschte eene koortsige bedrijvigheid op het plein.
Honderden arbeiders krielden er dooreen; men hoorde er den
bevelroep der oversten, den zang der werkers, het gekrijsch der
katrollen den zweepslag der voerlieden.</p>
<p>Alle oogenblikken kwamen er wagens en karren op den burg. De
eene, geladen met koren, boonen, gezouten vleesch of andere
nooddruft, werden bij verschillende stapelhuizen of kelders
gelost; de andere, plooiend onder den last van balken en
berderen, van steenen en keien, voerde men tot aan den voet der
muren en torens. Hier werd hunne vracht op ladders naarboven
gedragen of bij middel van katrollen of gewerken omhoog
geheschen. Ja, men zag er harst, vet en olie in vaten aanbrengen
om desnoods zelfs door vlammend vuur den vijand af te slaan,
indien ooit den burg door hem werd aangevallen. Zooverre zelfs
had men de voorzorg gedreven, dat men nevens de Hofpoort eenen
stal had ingericht om er eenige melkgevende koeien te zetten.</p>
<p>Alzoo Bertulf nu het oog gericht hield op een twintigtal
arbeiders die met inspanning van krachten een zwaren balk van den
grond poogden te heffen, naderde hem een kanunnik.</p>
<p>"Heer proost", zeide hem deze, "wij verzoeken u naar 's graven
kapelle te willen komen. Het graf is geheel afgewerkt; alles is
ger<!-- Page 299 -->eed om de kist er in te laten nederzakken en
de steenen tafel er op te leggen. Gij hebt den wensch uitgedrukt
om bij het sluiten van het graf tegenwoordig te zijn."</p>
<p>"Inderdaad, heer Ludgard; ik verwachtte uw bericht dezen
morgen", antwoordde de proost, zich naar de kerk wendende. "Kom,
ik volg u."</p>
<p>In de kapelle, ter plaatse zelve waar graaf Karel was
gevallen, had men eene diepte gedolven en er een graf gemetst,
dat aan de vier zijden drie voet boven den vloer zich
verhief.</p>
<p>Het lijk van graaf Karel was, op verzoek van Robrecht en op
bevel van den proost, gebalsemd en in eene dubbele kist van
eikenhout en lood gesloten geworden.</p>
<p>Toen Bertulf met den kanunnik Ludgard in de kapelle trad, hing
de kist boven de grafstede in twee gewerken van windassen. Een
tiental arbeiders hielden zich gereed om ze te laten nederdalen.
Vele priesters zonder plechtgewaad omringden de laatste
overblijfsels van den ongelukkigen graaf.</p>
<p>De proost naderde tot de kist, verzekerde zich door een
vluchtig onderzoek dat zij ongeschonden was, murmelde eenige
woorden binnensmonds en deed dan een teeken tot de arbeiders.</p>
<p>Langzaam daalde de kist in het graf<a name=
'FNanchor_62_62'></a><a href=
'#Footnote_62_62'><sup>[62]</sup></a>.</p>
<p>De priesters bogen het hoofd en baden ongetwijfeld; maar hunne
lippen verroerden niet, en geen het minste geprevel stoorde de
doodsche stilte.</p>
<p>"Het is deerniswaardig en beklaaglijk", zeide kanunnik Ludgard
tot den proost, "dat wij den armen vorst zoo moeten begraven,
zonder de minste plechtigheid, als een verlaten mensch of als een
dier!"</p>
<p>"Het is mijne schuld niet", antwoordde Bertulf met eenen
zucht. "Ik wilde dat het anders mogelijk ware; maar in eene
ontheiligde kerk...."</p>
<p>"Hebt gij nog geene tijding van de komst des bisschops, heer
proost?"</p>
<p>"Geene. Mijne brieven zullen onderschept zijn geworden. In
alle geval, <!-- Page 300 -->kanunnik, men heeft in
St-Pieterskapelle eene plechtige uitvaart gezongen, en in de kerk
van St-Salvator leest men nog dagelijks de gebeden voor de
dooden. Wij moeten den tijd nemen zooals hij is."</p>
<p>De arbeiders hadden nu de haken der gewerken aan de zeelen
gehecht, waarmede de groote steenen tafel was omringd.</p>
<p>Het duurde niet lang of dit deksel zonk neder op de grafstede,
welke aldus beslissend werd gesloten.</p>
<p>Nog eene wijl bleef de proost, op eenen stoel knielend, voor
het graf zitten, waarna hij de kanunikken eenen stillen groet
toestuurde en de kapelle verliet.</p>
<p>Hij daalde weder op het plein. Daar vond hij zijnen broeder
Hacket.</p>
<p>"Welnu, kastelein", vroeg hij hem, "gaat het werk goed voort
aan de vesten? Wij moeten ons haasten; want wie weet wat er kan
gebeuren?"</p>
<p>"Wees niet bekommerd, broeder", antwoordde de kastelein. "Het
is een wonder, met hoeveel ijver men ginder arbeidt. Van nu af
zijn wij tot verdediging gereed."</p>
<p>"En hoe toonen zich de poorters?"</p>
<p>"Ja, gij weet het wel, velen zijn onwillig en houden zich
verwijderd, uit schrik van als medeplichtig aan den moord des
graven te worden beschouwd; maar het getal dergenen, die met ons
zijn, is zoo groot, dat wij de hulp der anderen wel kunnen
missen."</p>
<p>Bertulf schudde het hoofd.</p>
<p>"Zijt gij over iets bekommerd?" vroeg Hacket.</p>
<p>"Niet zonder reden", morde Bertulf. "Wij hebben brief op brief
en bode op bode tot Willem Van Loo gezonden; wij hebben hem
gesmeekt zich aan ons hoofd te komen stellen; hem verzekerende
dat de poorterij hem hier als graaf van Vlaanderen zou uitroepen.
Geen antwoord, geen het minste bericht van hem!"</p>
<p>"Maar de tijd was kort."</p>
<p>"Indien Willem Van Loo ons ging verraden, Hacket?"</p>
<p>"Ons verraden? Hoe meent gij het?"</p>
<p>"Indien hij ons zonder hulp liet en ons overleverde aan de
wraak onzer vijanden, om te doen gelooven dat hij geheel vreemd
is aan den moord van graaf Karel: hij is een zelfzuchtig en
arglistig<!-- Page 301 --> man."</p>
<p>"Gij zijt hem altijd vijandig gebleven sedert den laatsten
oorlog", bemerkte de kastelein. "Nu nog maakt uw wantrouwen u
onrechtvaardig jegens hem. Het is eerst morgen dat Willem Van Loo
aan het hoofd eener heirkracht zal staan. Wie weet of hij
overmorgen niet reeds met gansch zijn leger voor Brugge zal
verschijnen?"</p>
<p>"Ja, ja, maar waarom geen antwoord op onze brieven?"</p>
<p>"Misschien zijn de wegen niet vrij. Kom, kom, Bertulf, geenen
moed verloren: de zaken staan allerbest. Wees zeker, dat de
Isegrims niet binnen Brugge zullen geraken, al bestormen zij het
met al hunne macht. Er ontbreken ons noch mannen, noch
krijgsbehoeften. Wat mij betreft, ik beken dat de moord van Karel
mij gansch ter neder had geslagen; maar nu heb ik daarover mijn
besluit genomen. Vermits de Isegrims ons allen den dood hebben
toegezworen, verdedigen wij ons leven met blinde hardnekkigheid.
Ik zal toonen dat de oude Hacket nog Kerlenbloed in de aderen
heeft!"</p>
<p>De proost scheen een weinig gerustgesteld door de moedige
woorden zijns broeders.</p>
<p>"Is Burchard nog verbitterd tegen mij?" vroeg hij.</p>
<p>"Neen, het is gedaan. Ik heb hem doen begrijpen dat wij den
verborgen schat van graaf Karel niet anders konden bekomen, dan
door het in vrijheid stellen van den jongen Frumold, en dat wij
dien schat noodig hebben om Willem Van Loo de kosten des oorlogs
te helpen dragen. Wat de andere gevangenen betreft, aan dezen
hechtte hij niet den minsten prijs, en hij keurt het goed dat wij
hun oorlof gaven om de stad te verlaten."</p>
<p>"En hoe gedragen Robrecht en Burchard zich jegens
elkander?"</p>
<p>"Tot nu toe zeer wel, Bertulf", was het antwoord. "Beiden
hebben mij beloofd zich te houden alsof zij geene redenen hadden
om tegen elkander verstoord te zijn."</p>
<p>"Maar Burchard is zoo onvoorzichtig. Indien hij Robrecht ging
kwetsen!"</p>
<p>"Vrees het niet, broeder; mijne voorzorgen zijn genomen.
Burchard wilde inderdaad den meester spelen en iedereen gebieden;
maar i<!-- Page 302 -->k heb hem uitdrukkelijk doen verstaan dat,
zoolang ik kastelein des graven ben, niemand aangaande de
verdediging van Brugge iets te bevelen heeft dan ik alleen. Ik
heb onder mijn opperbestier onze krachten in drie scharen
verdeeld, en Robrecht en Burchard elk aan het hoofd van eene
dezer scharen gesteld. Zoo zullen zij elkander niet dikwijls
ontmoeten. De derde schaar staat onder mher Disdir Vos...."</p>
<p>"Disdir Vos?" mompelde de proost. "Het schijnt dat hij, meer
dan anderen, door zijnen raad schuld heeft aan den moord,
alhoewel hij, uit list misschien, zich op het beslissend
oogenblik afwezig maakte. Hebben wij nog niet genoeg aan
Burchard? Waarom eenen zijner medeplichtigen aan het hoofd onzer
mannen stellen? Het is gevaarlijk."</p>
<p>"Neen, broeder, gij bedriegt u. Wij zijn door het noodlot zelf
gedwongen te handelen alsof wij aan den moord in het geheel niet
meer dachten. Ieder zal later zijne zaak verantwoorden. Disdir
Vos toont zich zeer ijverig en onversaagd. Hoe schuldiger hij is,
hoe hardnekkiger hij zal strijden, om niet in handen der Isegrims
te vallen. Burchard verlangde voor Disdir een bevelhebberschap.
Ik heb onze neef die voldoening gegeven."</p>
<p>"Gistermorgen zijn Ingelram Van Eessen, Willem Van Wervick en
Isaac Van Reninghe met eenigen onzer mannen naar het Noord-Vrije
gegaan, om daar eene bende Kerels te verzamelen. Zijn zij nog
niet terug?"</p>
<p>"Neen, broeder, wij verwachten ze heden avond. Mistrouwt gij
hen insgelijks?"</p>
<p>"Geloof mij, Hacket, ik wenschte dat zij niet meer in Brugge
terugkeerden. Hoe minder moordenaars van graaf Karel wij tusschen
ons hebben, hoe beter het zal zijn voor onze zaak."</p>
<p>"Gij zijt niet al te wel gestemd vandaag", zeide de kastelein
met eenen glimlach. "Kom, kom, Bertulf, houd goeden moed. Ik was
hier bevelen komen geven om paarden en karren naar de
Kathelijnepoort te doen zenden. Men wacht mij op de vesten; mijne
tegenwoordigheid is daar voortdurend noodig. Tot dezen
avond!"</p>
<p>De kastelein richtte zijne stappen naar de Hofpoort; Bertulf
trad in de proostdij en zette zich daar in eene kamer voor eene
tafel wa<!-- Page 303 -->arop eenig schrijfgerief lag.</p>
<p>Hij bleef lang, met den blik in de ruimte, den toestand der
zaken overwegen. Het volledig stilzwijgen van Willem Van Loo
moest inderdaad zijnen geest bekommeren; want hij schudde soms
het hoofd, terwijl hij den naam van den nieuwen graaf morrend
uitsprak.</p>
<p>Eindelijk had hij eene pen gegrepen, en wilde zich aan het
schrijven zetten, toen de kastelein Hacket, door twee ridders
gevolgd, in de kamer trad.</p>
<p>"Mijn broeder", zeide hij, de ridders voorstellende, "ziehier
mher Godschalk Tayhals en mher Baldwin Spegel, die, als gezanten
van onzen graaf Willem, u het antwoord op onze brieven
brengen."</p>
<p>Deze aankondiging moest den proost zeer verblijden; want hij
sprong recht, ging met eenen minzamen glimlach de afgevaardigden
te gemoet en drukte hun de handen.</p>
<p>Na eenige woorden tot groetenis en verwelkoming met hen te
hebben gewisseld, betuigde Bertulf den wensch om hunne boodschap
te kennen.</p>
<p>"Onze graaf Willem", sprak Godschalk Tayhals, "doet u door
onzen mond zeggen dat gij den moed niet zoudt laten zakken, en
vertrouwen hebben op zijnen bijstand. Zoohaast het hem mogelijk
is, zal hij met zijn gansch leger naar Brugge komen<a name=
'FNanchor_63_63'></a><a href=
'#Footnote_63_63'><sup>[63]</sup></a>. Al de macht, waarover hij
nu kon beschikken, heeft hij u tot hulp afgezonden. Wij hebben
vierhonderd dappere kerels met ons gebracht. Dewijl wij te paard
waren, hebben wij hen omtrent Zedelghem verlaten. Binnen iets
meer dan een uur zullen ze te Brugge aankomen."</p>
<p>"Ha, het is eene goede tijding!" riep Bertulf.</p>
<p>"Ja, heer proost", bemerkte Baldwin Spegel, "en gij moogt
gelooven dat wij de bloem der Kerels tot u hebben geleid; want
deze vie<!-- Page 304 -->rhonderd man waren reeds in het
Wolvennest voor den gestelden tijd. Men is dus verplicht te
denken dat het hun aan geenen strijdlust ontbreekt.</p>
<p>"Dankt in onzen naam den heer graaf voor zijnen goeden
bijstand", zeide de proost. "Wij hebben wel juist geene behoefte
aan strijdvaardige mannen; maar op de poorters kunnen wij toch
niet al te vast betrouwen. Velen twijfelen of zij zich wel voor
ons willen verklaren. De minste tegenspoed zou de anderen
eveneens aan het wankelen kunnen brengen. Met Kerels zijn wij
zeker dat men Brugge zal verdedigen totterdood, en de Isegrims er
niet zullen in geraken dan over puinhoopen en lijken."</p>
<p>"Alzoo, gij meent sterk genoeg te zijn om de stad te behouden
totdat het leger u ter hulp komt? De heer graaf richt u door mij
deze vraag toe", zeide Godschalk.</p>
<p>"Voor het behoud der stad stel ik mij verantwoordelijk!" riep
de kastelein.</p>
<p>"Wij weten, heeren, dat een leger Vlaamsche ridders en
wapenlieden Atrecht heeft verlaten en door Rijssel is getrokken.
Dezen zullen waarschijnlijk over Kortrijk en Thourout naar Brugge
komen. Morgen reeds zouden ze voor uwe wallen kunnen verschijnen.
Zijt gij zeker de stad gedurende eenige dagen te kunnen
verdedigen?"</p>
<p>"Gedurende weken en maanden", antwoorden de proost en zijn
broeder.</p>
<p>"Morgen eerst vergaderen de Kerels in bet Wolvennest-bosch.
Een paar dagen zal onze heer graaf bestellen aan het haastig
inrichten van zijn leger. Dan zakt hij met al onze heirkracht
naar Brugge af om u te ontzetten, indien gij inderdaad waart
belegerd. Hebben wij dus goeden moed: voor het behoud van Brugge
is niets te vreezen."</p>
<p>De proost bood den afgevaardigden eenige ververschingen aan;
maar zij drukten den wensch uit om daarmede te wachten tot het
avondmaal, dewijl zij naar de Smedepoort zich wilden begeven, om
bij de aankomst hunner mannen tegenwoordig te zijn.</p>
<p>Hacket zeide dat hij hen zou vergezellen en, indien hem tijd
daartoe overbleef, de gelegenheid zou waarnemen om hun eenige der
verdedigingswerken te toonen, waaraan men nu met allen
<!-- Page 305 --> spoed de laatste hand legde.</p>
<p>Bertulf zou in de proostdij blijven om te zorgen voor de
slaapsteden en het voedsel der vierhonderd Kerels, en tevens de
noodige bevelen te geven om den afgvaardigden des graven een
behoorlijk avondmaal te bereiden.</p>
<p>Toen de kastelein met de beide ridders aan de Ezelpoort kwam,
toonde hij hun, niet zonder fierheid, hoe honderden en honderden
poorters daar aan het arbeiden waren om balken te richten en
aarde aan te voeren. Hij leidde hen langs de vesten naar de
Smedepoort. Onderweg zagen zij overal dezelfde bedrijvigheid:
hier metselde men, daar timmerde men, verder droeg men steenen op
waltorens en op vestingmuren<a name='FNanchor_64_64'></a><a href=
'#Footnote_64_64'><sup>[64]</sup></a>.</p>
<p>Bij de Smedepoort ontmoetten zij Robrecht Sneloghe, die daar
den arbeid van zijne zestig Ravenschootsche Kerels bestierde.
Dezen waren druk bezig met achter een gedeelte van den muur, dat
onsterk scheen, eenen hoogen wal op te werpen, en zij brachten de
aarde met kruiwagens van het plein, dat buiten de poort was
gelegen.</p>
<p>Juist had Hacket zijnen neef Robrecht aan de afgezanten des
graven voorgesteld, toen men in de verte een bazuingeschal hoorde
hergalmen.</p>
<p>Daar de arbeiders niet wisten wat dit krijgsgerucht te
beduiden had, lieten zij allen hun gereedschap of hunne
werktuigen staan, en klommen op de muren om in het veld te
kijken.</p>
<p>Alhoewel Godschalk Tayhals en zijn makker verzekerden dat de
naderende bende geene andere kon zijn dan degene welke zij tot
hulp nadden aangebracht, riep mher Sneloghe uit voorzichtigheid
zijne mannen onder de wapens.</p>
<p>Zoohaast echter de vierhonderd Kerels op het plein, dat men
het Zand noemde, zichtbaar werden, herkenden hen de arbeiders aan
hun blauw kleedsel en aan hunne baarden. Een lang vreugdegeroep
ontstond boven de wallen en klonk hun reeds van verre als een gul
<!-- Page 306 -->hartig welkom tegen.</p>
<p>De Kerels trokken de poort binnen, onder het geschal der
bazuinen en onder de aanjagende galmen van der Kerlen krijgslied.
Zij werden door hunne Brugsche vrienden met gejuich, met
handgeklap en met het zwaaien der hoeden onthaald.</p>
<p>Deze mannen schenen in het geheel niet vreemd aan het voeren
van oorlogswapenen; want zij gingen in geslotene gelederen en
waren verdeeld in zekere kleine benden, waarvan elke was
voorafgegaan door eenen Kerel die over haar gebood.</p>
<p>Aan het hoofd van allen stapte Benkin, een beroemd schutter.
Hij was een man van middelmatige gestalte, maar met zulke breede
schouders en struische leden, dat men van hem met reden zeide,
dat hij sterk scheen als een beer. Op zijnen rug hing een groote
kruisboog, met eene breede stalen lat. Zulke bogen droegen tevens
de meesten zijner gezellen.</p>
<p>Hier en daar achter de gelederen stapten een tiental gehuwde
vrouwen, even sterk van leden en even fier van houding als
mannen, die eetwaren droegen of met eenig klein gepak waren
beladen.</p>
<p>De kastelein en de afgezondenen des graven volgden de Kerels
in de Noordzandstraat.</p>
<p>Nog eenigen tijd na hunnen doortocht bleef het gejuich der
arbeiders aanhouden. Men wenschte elkander geluk over de komst
van zulke schoone bende mannen, wier trotsche houding ontzag
inboezemde en wier oogen van onversaagdheid gloeiden. Maar
Robrecht en de mindere oversten herinnerden hun dat de tijd te
kostelijk was om hem aan vreugdegeroep te verspillen. Allen
hernamen weder met nieuwe drift hun werk.</p>
<p>Ongeveer een uur daarna kwamen eenige landlieden met snelheid
over het Zand naar de poort geloopen. Van verre riepen zij reeds
uit al hunne macht:</p>
<p>"Harop, harop! De vijand, de vijand!"</p>
<p>Robrecht ging hun te gemoet.</p>
<p>"Gauw, heer, te wapen!" zeiden zij hem. "De baan naar
Thourout, zooverre het gezicht reiken kan, is overdekt met
ridders, met wapenlieden en met wagens. Gansch een machtig
leger!"</p>
<p>"Het is wel", antwoordde hun Robrecht. "Komt nu binnen de stad
en maakt <!-- Page 307 -->geen gekerm!"</p>
<p>Hij deed de poort sluiten en de egge nederlaten, en vergaderde
met haast zijne mannen. Vier of vijf hunner, op wier behendigheid
hij vertrouwen kon, zond hij naar den burg, om de kastelein te
verwittigen, en naar de andere poorten, om den oversten kennis te
geven van des vijands waarschijnlijke nadering.</p>
<p>De werklieden wierpen hun gereedschap neder, en beklommen de
wallen, daar zich gereed houdende om den vijand, ook van verre,
met pijlen of slingersteenen te treffen.</p>
<p>Weinig tijds daarna zag Robrecht, die boven de poort op eenen
der torens geklommen was, ten einde van het uitgestrekte plein
inderdaad eene schaar ruiters opdagen. Vele andere scharen
vertoonden zich opvolgend. Daarna kwam een machtige drom
voetvolk, en eindelijk eene reeks wagens en karren, van welke de
meeste, voor zooveel hij het onderscheiden kon, met zakken meel
en sommige met lange ladders waren beladen.</p>
<p>Deze krijgsmacht, die volgens zijne berekening wel tot twee of
drieduizend man kon beloopen, schikte zich gansch ten einde van
het plein en buiten bereik der schutters in eenen dichten hoop.
Het dacht Robrecht dat men zich bij de achterhoede bezig hield
met de ladders van de wagens te lossen. Was de vijand dan
voornemens onmiddellijk eenen stormloop te beproeven? Wie kon het
weten? Misschien hoopte hij door dezen onverwachten aanval de
Bruggelingen te verrassen en te overrompelen.</p>
<p>Robrecht liep naar beneden en zond in allerhaast nog eenigen
zijner mannen in verschillende richtingen. Hij ging op de wallen,
onderzocht alles, om zich te verzekeren dat men in alle geval
gereed was om de Isegrims duchtig te onthalen, en moedigde
iedereen door eenige vertrouwvolle woorden aan.</p>
<p>De kastelein Hacket, die hier bij hem kwam, verhaalde hij wat
hij van boven den toren had bemerkt. Hij drukte de overtuiging
uit, dat men zich aan eene onmiddellijke bestorming te wachten
had, en, aangezien de Isegrims waarschijnlijk de Smedepoort of de
Bouverypoort zouden aanvallen, vroeg hij of het niet raadzaam was
mannen van de andere poorten te roepen om den bedreigden kant der
stad te versterken.</p>
<p>Maar de kastelein zeide hem, dat de vierhonderd Kerels des
graven <!-- Page 308 -->onmiddellijk ter Smedepoort zouden komen.
Deze versterking was voldoende. Men kon niet vast weten welke de
inzichten van den vijand waren, en men mocht de verdediging der
andere poorten niet ontijdig verzwakken.</p>
<p>Hacket gebood beneden de muren het vuur onder de ketels te
ontsteken en met spoed pek, olie en vet aan het zieden te
brengen, om daarmede den vijand te onthalen, indien hij waarlijk
tot aan den voet der wallen dorst naderen.</p>
<p>Dan klom hij met Robrecht naarboven op den toren der poort en
stuurde zijn gezicht over het plein.</p>
<p>Wel zag hij den dikken drom der vijanden als eene zwarte wolk
tegen het verre geboomte krielen; maar zijne oogen hadden de
kracht der jeugd niet meer, om te onderscheiden wat men daar
verrichtte.</p>
<p>"Vele ridders zijn van hunne paarden gestegen", zeide hem
Robrecht. "Men heeft al de ladders van de wagens genomen. Nu is
men bezig, op vijftig plaatsen te gelijk, met de zakken meel te
lossen; het zijn kleine zakken ... want elk man loopt weg met
zulke zakken op de schouders. Wat mag dit beduiden?"</p>
<p>"Weet gij het niet?" kreet Hacket. "Het zijn zakjes aarde om
de grachten te vullen. Kom, kom, Robrecht! Geen twijfel meer. Wij
zijn bedreigd met eene geweldige bestorming. Beneden, beneden, en
elk aangemoedigd om zijnen plicht te doen!"</p>
<p>Zij daalden haastig van den toren, liepen op de wallen,
kondigden den onmiddellijken strijd aan en bezwoeren door vurige
woorden hunne mannen, bij den eersten aanval te toonen dat men
poorters en vrije Kerels niet zoo gemakkelijk over het lijf loopt
als de Isegrims het schenen te gelooven.</p>
<p>De vierhonderd man van graaf Willem waren intusschen op den
wal gekomen. Zij werden met de andere boogschutters, in twee of
drie gelederen diep, achter de kanteelen van den muur geschikt,
om allereerst den vijand van verre te begroeten. Degenen, die de
zware steenen, de kokende olie of het brandend pek zouden werpen,
hielden zich gereed beneden den wal.</p>
<p>Boven den muur, nevens de Smedepoort, stond Hacket met mher
Sneloghe de bewegingen van het vijandelijk leger gadeslaande. Het
oogenblik van den aanval scheen eindelijk te naderen.</p>
<!-- Page 309 -->
<p>"Robrecht, ziet gij nog de ridders, die van hunne paarden
gestegen zijn?" vroeg Hacket.</p>
<p>"Ja, zij hebben breede beukelaars", was het antwoord. "Zij
zijn het die zullen pogen onze wallen te beklimmen. De mannen met
de ladders staan hen terzijde, niet waar?"</p>
<p>"Zooals gij zegt, oom; en aan de andere zijde staat een
gansche hoop mannen, waarvan elk eenen zak aarde op den schouder
heeft ... Maar zie nu! Daar treedt een dichte schaar
boogschutters vooruit en verbergt het overige des legers voor
mijn gezicht!"</p>
<p>"Geeft acht, geeft acht, mannen, het spel gaat aan den gang!"
riep de kastelein, die zulke bestormingen ongetwijfeld meer dan
eens had bijgewoond.</p>
<p>En inderdaad, nauwelijks had hij deze verwittiging
uitgesproken of de bazuinen hergalmden op het plein, en een
gedeelte van het vijandelijk leger, met de schuttersbenden aan
het hoofd, kwam vooruit naar de stad.</p>
<p>Duizenden pijlen en schichten snorden eensklaps door de lucht
en kwamen zich tegen den muur verbrijzelen of vlogen over de
kanteelen. Uit de stad antwoordde men even overvloedig; en dewijl
de Bruggelingen hunne pijlen op dichte gelederen zonder
beschutting zonden, troffen meest allen het doel. Men zag onder
de vijandelijke schutters vele mannen ter aarde storten.</p>
<p>Ook op de wallen werden eenige mannen achter de kanteelen door
pijlen geraakt en doodelijk aan het hoofd gewond.</p>
<p>Alhoewel het verlies des vijands meer en meer aangroeide
naarmate hij de vesting naderde, onderbrak hij zijnen gang niet.
Men zou gezegd hebben, dat zijne voorste gelederen
onweerstaanbaar door andere scharen werden voortgestuwd.</p>
<p>Eensklaps opende de schuttersbende zich in haar midden, en een
donderend krijgsgeschreeuw galmde over het plein.</p>
<p>Vele honderden mannen met zakken op de schouders, en achter
hen eene schaar ridders met den beukelaar aan den arm kwamen
juichend vooruitgestroomd, ondanks de pijlen, die velen hunner
doodelijk troffen.</p>
<p>De mannen met de zakken smeten hunnen last nevens de
Smedepoort in het water, zoolang en zooveel dat de gracht op die
plaats<!-- Page 310 --> er eindelijk gansch mede was opgevuld.
Lijken en gewonden lagen er bij hoopen op den boord des
waters.</p>
<p>Dan, onder het aanheffen van nieuwe oorlogskreten, naderden
andere mannen den wal en stelden hunne ladders tegen den muur. De
ridders stormden vooruit en klommen op de ladders ...</p>
<p>Maar de Kerels hielden zich gereed om hun deze blinde
vermetelheid duur te doen boeten. Van boven wierp met groote
steenen, kokende olie en vlammend pek op de bestormers. Allen
vielen opvolgend met verpletterend hoofd of verbrande ledematen
naar beneden.</p>
<p>Evenwel, hoe meer hunner gezellen zij zagen nederstorten, hoe
heviger zij elkander aanmoedigden om den storm niet op te geven.
Zij zouden het moordenaarsnest rooven en de snoode Blauwvoeten
tot den laatste toe vernietigen, hoeveel edel bloed daar ook voor
moest opgeofferd worden.</p>
<p>Robrecht Sneloghe toonde eene verwonderlijke onversaagdheid.
Niet alleen stond hij immer geheel recht op den wal, zonder zich
voor des vijands pijlen te beschutten, en vuurde onophoudend den
moed zijner mannen aan; maar toen eens een zeker getal ridders er
in gelukten boven den muur te geraken, en de toestand voor de
Kerels gevaarlijk scheen te worden, sprong Robrecht met zijne
dapperste gezellen toe en doodde, na eenen heldhaftigen strijd,
de aanvallers, of dreef ze van den wal in de gracht.</p>
<p>Hij was zelfs aan de wang gekwetst geworden; maar hij gaf er
geene acht op, want alhoewel hem bloed in den hals liep, had hij
slechts eene ondiepe snede bekomen.</p>
<p>Burchard en Disdir Vos waren met een gedeelte hunner mannen
komen toegeloopen; maar hunne hulp was overbodig, dewijl er boven
den wal geene ruimte was om nog meer strijders toe te laten.</p>
<p>Er kwam eindelijk een oogenblik dat de vijand, door groote
verliezen uitgeput, begon te beseffen dat hij iets onmogelijks
had ondernomen. Zijn stormloop scheen te verzwakken ...</p>
<p>Dan klonken uit de verte eenige schelle bazuintonen. De
ridders, op dit sein, zagen van den aanval af, hieven onder eenen
hagel pijlen met allen spoed hunne gekwetste makkers van den
grond en verwijderden zich van het plein, om het grootere
gedeelte va<!-- Page 311 -->n hun leger te gaan vervoegen.</p>
<p>Een tiental herhaalde zegekreten en hoonend schaterlachen
klonken hun van de stadswallen ten spot achterna.</p>
<p>Evenwel bleef de bezetting boven den muur gereed staan om
eenen tweeden aanval af te weren; want men was overtuigd dat de
ridders niet zoo met schaamte de bestorming zouden verzaken,
zonder eene nieuwe poging te beproeven. Men zag evenwel schier
onmiddellijk de ridders te paard springen en het leger zich
bewegen, om het plein te verlaten.</p>
<p>Robrecht en de Kerels des graven wilden de poort geopend
hebben om de Isegrims achterna te zetten en ze in het open veld
aan te vallen; maar de kastelein deed hun begrijpen hoe
onvoorzichtig het was, met geringe macht den strijd te bieden aan
een gansch leger ridders, wier paarden alleen voldoende waren om
vijf- of zeshonderd man te verpletten.</p>
<p>Na verloop van eenigen tijd, toen men verzekerd was dat de
vijand zich beslissend had verwijderd, deed de kastelein de poort
openen en zond een groot getal arbeiders naar buiten met spaden,
houweelen en draagbaren, om de dooden te begraven en de
gekwetsten binnen de stad te brengen. Anderen gelastte hij met
lange haken de zakken aarde uit de vest op te halen.</p>
<p>Van eenen gekwetsten ridder, dien Hacket goed kende, vernam
hij de ware macht en de inzichten des vijands. Wel met zesduizend
sterk, de wapenlieden er onder begrepen, hadden de ridders
Atrecht verlaten. Hier, voor Brugge, waren zij ongeveer
drieduizend sterk, onder bevel van den kamerheer Gervaas Van
Praet. Het andere gedeelte had zich over St-Omaers gericht om in
Veurne-Ambacht te vallen. Eenige ridders hadden te Kortrijk het
voornemen opgevat eene vermetele poging te beproeven om Brugge
bij verrassing te winnen. Gervaas Van Praet had dit waagspel ten
sterkste afgekeurd, te meer daar hij besloten had Brugge slechts
te bewaken, om te beletten dat het hulp uit Kerlingaland krege,
totdat de Gentenaars met de beloofde stormtuigen zouden aankomen.
Ongelukkiglijk had mher Gervaas de drift en de strijdlust zijner
ridders niet kunnen bedwingen, en eindelijk hun toegelaten den
noodlottigen stormloop te beproeven. Nu zou mher Gervaas
ongetwijfeld zijn eerste ontwerp hervatten, dit is te ze
<!-- Page 312 -->ggen, dat hij zijn leger ergens in de omstreken
van Brugge zou nederslaan om daar, zonder iets meer te
ondernemen, de komst af te wachten van de Gentsche ridders, die
hem allerlei stormtuigen moesten aanvoeren.</p>
<p>Het nieuws dezer eerste overwinning had zich met groote
snelheid door de stad verspreid. Vele lieden, die gedurende de
bestorming zich hadden verschuild gehouden, kwamen nu naar de
wallen geloopen, om daar met de gewapende poorters en met de
Kerels over de behaalde zegepraal te juichen, of om zich te
verzekeren dat hunne bloedverwanten of vrienden niet in den
strijd gesneuveld waren.</p>
<p>Welhaast was de menigte bij de Smedepoort zoo groot, dat men
elkander daar verdrong, en zeker, het waren de vrouwen en de
kinderen niet die het minst uitgelaten schenen en door
luidruchtig gejubel hunne blijdschap betuigden.</p>
<p>De proost was insgelijks, met eenigen zijner kanunniken en met
de afgevaardigden van graaf Willem naar de plaats der bestorming
gekomen. Hij en zijne gezellen omringden Robrecht Sneloghe en
overlaadden hem met gelukwenschen over zijne onversaagdheid. Men
had zijne wonde met eene enkele kleefpleister gesloten; doch het
bovenste gedeelte van zijnen kolder was nog bevlekt met bloed.
Mher Sneloghe riep lachend dat men ongelijk had hem voor zulke
onbeduidende daden te prijzen; de proost, die hem zeer liefhad,
sprak uitbundig zijnen lof.</p>
<p>Disdir Vos stond op een paar stappen terzijde, en luisterde
met verkropt gemoed en nijdig hart op hetgeen men rondom Robrecht
zeide. Hij hield in schijn de oogen in eene andere richting; maar
een aandachtig toeschouwer hadde wel aan den zuren grijns zijner
lippen bemerkt dat elk woord van lof hem als een pijl door den
boezem boorde.</p>
<p>Eensklaps trof hem eene zonderlinge ontroering; hij sidderde
en verbleekte ... Daar zag hij Dakerlia en Witta door de menigte
dringen, reeds van verre de handen tot Robrecht uitsteken, en een
oogenblik later hem met kreten van blijdschap aan den hals
vliegen.</p>
<p>Zijn hart verkrampte, terwijl hij den blik op Dakerlia hield
gevestigd en zien moest met welke onverborgene teederheid zij hem
geluk<!-- Page 313 -->wenschte en God dankte om zijn behoud.
Dakerlia, zoo op de borst van Robrecht tranen van liefde
stortende? Het deed hem sterven van minnenijd en haat. Een somber
gegrol ratelde in zijne keel; hij verwijderde zich tusschen de
menigte, en vluchtte verre van daar, om niet langer door het
zielverscheurende schouwspel te worden gemarteld.</p>
<p>Het behaagde den proost niet de poorters en Kerels met
verwonderde blikken te zien staren op de bewijzen van genegenheid
en liefde, welke Dakerlia en Witta niet ophielden Robrecht te
geven.</p>
<p>"De dag loopt ten einde, mijne kinderen", zeide de oude
Bertulf. "Ik zal den kastelein Hacket verzoeken mijnen neef aan
de Smedepoort gedurende een paar uren te doen vervangen; en ik
noodig u allen om met mij en de heeren gezanten des graven het
avondmaal in de proostdij te komen nemen. Gij zult aldus tijd
genoeg en eene betere gelegenheid hebben om uwe vreugde over onze
eerste zegepraal uit te storten."</p>
<p>Deze uitnoodiging werd dankbaar aanvaard. De proost verliet
met zijn gezelschap de plaats van den strijd en verwijderde zich
door de Noordzandstraat.</p>
<p>De kastelein Hacket bleef nog, om de goede uitvoering zijner
bevelen te verzekeren.</p>
<p>Twee uren later was de opgelegde arbeid verricht: de dooden
waren begraven, de gekwetsten naar de ziekenhuizen gevoerd, de
aarde uit de gracht opgehaald.</p>
<p>Men had boven de wallen sterke wachten gesteld en aan de
overige mannen toegelaten gansch gekleed in de gebouwen van den
burg te gaan slapen, ten einde bij den eersten Harop-kreet te
been te zijn.</p>
<p>Slechts nog eene enkele maal werd de rust der wachten
gestoord, en riep men de bezetting der Smedepoort onder de
wapens. Het was ter oorzake der terugkomst van mher Ingelram Van
Eessen en zijne gezellen, die naar het Noordvrije waren gegaan om
er hulp te zoeken. Zij traden in de stad aan het hoofd van een
honderdtal Kerels, en begaven zich naar den burg.</p>
<p>Alles werd weder stil bij de poorten en op de vesten. Het was
zeer duister en er heerschte eene diepe stilte over de stad
<!-- Page 314 -->. Slechts nu en dan hoorde men omtrent de wallen
de stappen van kleine benden hergalmen, wanneer het uur tot het
aflossen der wachten was verschenen.</p>
<p>Disdir Vos voerde het bevel over de vijftig Kerels die met de
bewaking der Kathelynepoort waren belast..</p>
<p>Terwijl zijne mannen, in de beide wachthuizen van wederzijde
der poort, zich met dobbelen vermaakten of op bossen stroo lagen
te slapen, zat hij in het oppervertrek van een der torens bij
eene tafel, waarop een smokig lampje brandde.</p>
<p>Met het hoofd op de hand schouwde hij denkend in de
half-donkere ruimte. Nu en dan verkrampte zijn gelaat of deed hij
een gebaar van gramschap. Het moest stormen in zijn hart, want
zijne wezenstrekken bewogen geweldig onder den slag zijner
akelige gepeinzen, en niet zelden ontsnapte hem een holle
zucht.</p>
<p>Hij stond op, wandelde eene wijl over en weder en morde dan in
zich zelven:</p>
<p>"Het is gedaan: geene hoop meer! De Kerels zullen zegepralen;
Willem Van Loo zal graaf van Vlaanderen zijn; Robrecht, mijn
vijand, zal de bruidegom van Dakerlia worden ... en ik, ik zal
van nijd en wanhoop mij het hart opvreten ... Doemenis! mijn
ontwerp was zoo goed berekend. Hadde ik hem slechts tot
deelneming aan den moord van graaf Karel kunnen verleiden. Ik
hadde wel gemaakt dat zijn hoofd de prijs wierde der misdaad. Hij
verdwenen, dan zou Dakerlia mijne vrouw worden. Maar wat nu?
Eilaas, eilaas, wat nu? Ach, hadde ik hem dezen namiddag kunnen
doorsteken met mijne oogen!"</p>
<p>Er werd op de deur geklopt en de Kerel, die onder hem over de
wacht der poort gebood, trad binnen.</p>
<p>"Mher Vos", zeide hij, "hebt gij niet gehoord dat er iemand
buiten voor de poort staat, die vraagt om te worden
binnengelaten? Hij beweert gewichtige tijdingen voor den
kastelein te brengen."</p>
<p>"Wie is hij?"</p>
<p>"Hij zegt dat hij Lambrecht Ploegijzer heet en te Bethferkerke
woont."</p>
<p>"Ha, ik ken hem; het is een van mher Burchards lieden. Doe uwe
mannen onder de wapens komen, Landfried; open de poort met
voorzic<!-- Page 315 -->htigheid en geleid den bode tot mij."</p>
<p>Landfried ging ter kamer uit.</p>
<p>Eene wijl daarna keerde hij weder met eenen man, die wel in
blauw linnen gekleed was, doch geenen baard droeg.</p>
<p>Zoohaast Landfried zich weder had verwijderd, zeide Disdir
Vos:</p>
<p>"Gij zijt Lambrecht Ploegijzer, een vrijlaat van Bethferkerke,
niet waar? Ik herken u. Zijt gij niet eens met mher Burchard Knap
en met mij ter jacht geweest in het Merleijtebosch, bij
Bekeghem?"</p>
<p>"Inderdaad, heer", antwoordde de bode, "het is niet zeer lang
geleden."</p>
<p>"Gij brengt berichten voor den kastelein. Zijn zij geheimen,
Lambrecht?"</p>
<p>"Voor u niet, heer. Indien gij het verlangt, ben ik bereid u
te zeggen wat ik weet."</p>
<p>"Zeker. Gij zult mij vermaak doen", bevestigde Disdir Vos.</p>
<p>"Welnu, heer, ik breng slecht nieuws."</p>
<p>"Slecht nieuws? Voor de Kerels?"</p>
<p>"Voor Brugge en voor de Kerels."</p>
<p>"Laat hooren, Lambrecht."</p>
<p>"Ziehier de zaak. De Isegrims hebben mij gedwongen, met eene
kar en twee paarden hen te volgen, om gekwetsten te vervoeren. Ik
heb gedurende drie uren afgeluisterd wat er rondom mij werd
gezegd, en alles wel in mijn geheugen gedrukt. Het mislukken van
den stormloop tegen Brugge heeft noch den ridders, noch den
wapenlieden den moed benomen. Integendeel, zij lachen er mede als
met een verloren waagspel zonder gewicht, en zij spreken zonder
vrees en drukken pochende de vaste overtuiging uit dat, eer eene
week verloopen zij, niet alleen Brugge in hunne macht zal zijn,
maar tevens geheel Kerlingaland voor altijd onder het juk der
dienstbaarheid zal gebukt liggen."</p>
<p>"Ijdele bedreigingen van verwaande lieden!" mompelde
Disdir.</p>
<p>"Neen, neen, heer; hunne woorden deden mij beven; want, indien
het waar is wat zij als bewijzen hunner overtuiging doen gelden,
dan blijft er weinig hoop voor Brugge en voor de Kerels."</p>
<!-- Page 316 -->
<p>"Welke bewijzen?"</p>
<p>"Deze ridders zijn slechts eene zwakke voorhoede van een
ontzaglijk leger, heer. Gansch de Vlaamsche heirkracht, die te
Atrecht is, zal opvolgend naar Kerlingaland afzakken. Binnen
weinige dagen, overmorgen misschien, komen de ridders van
Keizers-Vlaanderen met al de stormtuigen die de burg van Gent zoo
overvloedig bezit, en met ontellijke wapenlieden. Men heeft tot
in Holland en Friesland toe ridders gezonden, om daar huurbenden
te gaan halen. Men schat aldus, binnen zeer korten tijd,
twintigduizend man in Kerlingaland te kunnen brengen. Aan zulke
macht, door de stormtuigen van Gent geholpen, kan Brugge geene
twee dagen weerstand bieden, ten minste zoo beweren zij het met
eenen grooten schijn van reden."</p>
<p>"Maar gij vergeet het Kerlenleger", bemerkte Disdir Vos. "En
indien men den landstorm in Kerlingaland uitroept, zullen wij dan
niet insgelijks een even ontzaglijk leger in het veld
brengen?"</p>
<p>De bode trok de schouders op.</p>
<p>"Ja, hadden wij tegen de Isegrims alleen te staan, misschien
ware alle hoop niet verloren", antwoordde hij, "maar weet gij,
heer, wat ik eenen gekwetsten ridder heb hooren zeggen? De koning
van Frankrijk heeft te Atrecht gezworen dat, indien de Vlaamsche
ridders niet onmiddellijk den moord van graaf Karel kunnen
wreken, hij zelf met het geheele Fransche leger in Vlaanderen zal
vallen. Hij heeft daarbij nog zijn koninklijk woord verpand dat
de moordenaars des graven en alwie hen, van dicht of van bij, met
raad of daad hebben geholpen, zonder genade eenen schrikkelijken
dood zullen onderstaan. De Fransche vorst was vriend en
bloedverwant van graaf Karel, en hij heeft zich aangesteld als
wraakeischer over zijnen moord."</p>
<p>Disdir Vos zag eene wijl ten gronde.</p>
<p>Het hoofd weder opheffende, vroeg hij, in gedachten:</p>
<p>"Waar zijn nu de ridders? Weet gij het?"</p>
<p>"Ja, heer, mijn wagen en paarden zijn er nog De zieken liggen
in de huizen van het dorp Oostcamp; de wapenlieden legeren tegen
het Balanderbosch; de oversten bevinden zich op den burcht van
mher Van Gruuthuse."</p>
<p>"En gelooft gij niet dat men, zoo in den duisteren juicht, ze
<!-- Page 317 -->gemakkelijk zou kunnen verrassen en overhoop
slaan?"</p>
<p>"Het schijnt mij geheel onmogelijk, heer", antwoordde de bode.
"Ik verwittig u dat zij overal, tot zeer verre in het veld,
sterke wachten hebben uitgezet en op hunne hoede zijn."</p>
<p>"Het is wel; ik dank u. Ga nu tot den heer kastelein en draag
hem uwe boodschap."</p>
<p>De bode verliet de kamer met eenen groet en daalde de trappen
af. Disdir Vos luisterde eene wijl op het gerucht van zijnen
stap, duwde dan de deur toe en liet zich, onder het slaken van
eenen versmachten kreet, bij de tafel op eenen stoel vallen. Hij
legde de beide handen aan het hoofd, boog zich voorover en
staarde op den vloer.</p>
<p>"Ja, ja, de Kerels zijn veroordeeld; zij zullen bezwijken!"
morde hij. "Wat kunnen zij tegen de ridders, tegen gansch
Vlaanderen, tegen het overmachtig Fransch leger? De koning heeft
zich opgeworpen tot wraakeischer; wie tot den moord van graaf
Karel heeft geholpen, door raad of daad, zal eenen schromelijke
dood sterven. Ik insgelijks ... En Robrecht? Hij is een Erembald.
Sterven, ik? O, neen, neen, Robrecht zal in het graf; ik moet
leven!"</p>
<p>Langen tijd bleef hij beweegloos zitten, zonder dat zijne
wezenstrekken iets anders uitdrukten dan verbazing en diepe
verslondenheid.</p>
<p>Allengs nochtans kwam een lach van blijdschap zijn gelaat
beglanzen.</p>
<p>Eensklaps sprong hij op en liep naar de deur; maar hij bleef
staan en begon te beven, alsof eene plotselijke vrees hem had
aangegrepen.</p>
<p>Zuchtend keerde hij terug naar de tafel en zonk opnieuw in
gedachten weg.</p>
<p>"Ik ben een lafaard! Het moet geschieden!" morde hij welhaast.
"O, Dakerlia! Dakerlia!"</p>
<p>En hij sloeg met het gevest van zijn zwaard driemaal op de
tafel.</p>
<p>Onmiddellijk hoorde hij iemand den trap beklimmen. Hij bedwong
zijne ontsteltenis met geweld en gaf zijn gelaat eene ernstige of
onverschillige uitdrukking.</p>
<p>"Vriend Landfried", zeide hij tot den Kerel, die in de kamer
verscheen, "<!-- Page 318 -->ik moet oogenblikkelijk tot den heer
kastelein gaan, om hem van een gewichtig ontwerp te spreken, dat
door de woorden van den bode in mijnen geest is opgestaan. Neem
het bevel over de mannen, wees mijn stedehouder en stel goede
wacht bij de poort.&mdash;Vaarwel, tot straks."</p>
<p>Hij drukte zijnen gezel Landfried met ongewone vriendelijkheid
de hand, daalde den trap af, en ging voorbij de Mariakerk; maar
instede van zich naar den burg te richten, sloeg hij ter
linkerhand de Heiliggeeststraat in en vertraagde meer en meer
zijnen gang, als iemand die in het geheel geene haast heeft.</p>
<p>Zoo stapte hij voorbij St-Salvators, door het Giststraatje en
door de Meerstraat. Dan keerde hij langs andere omwegen terug
naar de Kathelijnepoort, riep Landfried buiten het wachthuis en
zeide hem met verdoofde stem:</p>
<p>"Landfried, mijn vriend, ik moet oogenblikkelijk de stad uit,
om eene zwaarwichtige boodschap vanwege den heer kastelein te
vervullen."</p>
<p>"Zoo gansch alleen, heer!" mompelde zijn gezel verbaasd.
"Vreest gij niet dat de vijand ..."</p>
<p>"Gansch alleen. Het is geheime zending", antwoordde Disdir.
"Om de vrijheid van Kerlingaland te redden, ontziet men geene
gevaren. Ik zal terugkeeren binnen een paar uren, later
misschien, in alle geval voordat het dag worde. Let wel op dat
men mij niet te lang voor de poort late staan. Ik zal driemaal
kloppen op der Kerlen wijze en zeggen "Wolf en Vos". Dit is het
woord. Deel het uwe mannen mede ... Nu, doe de egge ophalen en
open mij de poort."</p>
<p>Landfried gehoorzaamde, zonder nog eene bemerking te wagen.
Disdir Vos drukte hem de hand, liep over de brug en verdween in
de duisternis.</p>
<h4>Voetnoten:</h4>
<a name='Footnote_62_62'></a><a href='#FNanchor_62_62'>[62]</a>
<div class='note'>
<p>De graaf werd gelegd in een graf, zoo goed gemetseld als de
tijd het had toegelaten. GALB., p. 283.</p>
</div>
<a name='Footnote_63_63'></a><a href='#FNanchor_63_63'>[63]</a>
<div class='note'>
<p>Gottschalk De Thaihals kwam als bode van Yperen naar Brugge
bij den proost, en zeide: "Heil en vriendschap vanwege mijnen
heer en uwen goeden vriend Willem Van Loo, die u openbaarlijk,
voor zooveel het in zijne macht is, eenen zeer spoedigen bijstand
belooft aan u en aan de uwen."</p>
<p>GALB., p. 285.</p>
</div>
<a name='Footnote_64_64'></a><a href='#FNanchor_64_64'>[64]</a>
<div class='note'>
<p>Zi gunden zich geene rust, den nacht doorbrengende met waken,
en den dag met arbeiden, totdat de versterkingen der stad geheel
voltrokken waren.</p>
<p>GALB. p. 288.</p>
</div>
<hr style='width: 65%;'>
<a name='XVI'></a>
<h2>XVI</h2>
<br>
<!-- Page 319 -->
<p>Na den mislukten aanslag tegen Brugge waren de ridders
teruggetogen naar het dorp Oostcamp<a name=
'FNanchor_65_65'></a><a href=
'#Footnote_65_65'><sup>[65]</sup></a>, waar zij, tegen het
Balanderbosch steunende, zich hadden nedergeslagen, om op de
komst der Gentenaars te wachten, die hun vele machtige
stormtuigen moesten aanbrengen.</p>
<p>In het dorp zelf waren de meeste ridders geherbergd, en werden
de gekwetsten en zieken verpleegd. De wapenlieden lagen onder de
open lucht op den zoom van het bosch, waar zij de waak hielden
over de talrijke paarden, die men niet in het kleine dorp had
kunnen stallen.</p>
<p>Van de lange dagreis vermoeid of van den geweddigen stormloop
afgemat, hadden allen zoo goed mogelijk eene plaats gezocht om te
rusten,&mdash;en nu sluimerden ridders en wapenlieden den
eersten, loomen slaap, alhoewel het slechts negen uren in den
avond kon zijn.</p>
<p>Ware het niet geweest dat het gehinnik der paarden of het
geroep der schildwachten nu en dan de nachtelijke stilte kwam
storen, men hadde niet kunnen vermoeden dat daar, in de dikke
duisternis, meer dan drieduizend krijgslieden waren gelegerd.</p>
<p>Zoo stil en rustig was het echter niet op den burcht van
Oostcamp, een groot en schoon kasteel, door mher Halewijn Van
Gruuthuse bewoond.</p>
<p>Deze ridder was vroeger geen Isegrim geweest; hij had
integendeel zeer dikwijls de gevaarlijke ontwerpen der Tancmars
afgekeurd en zelfs de Kerels ten hove verdedigd; maar, zooals het
nu bij velen het geval was, de moord des graven had hem met
verontwaardiging vervuld, en hij wenschte niets meer dan tot de
wraakneming over de afschuwelijke euveldaad te mogen
medewerken.</p>
<p>Ook had hij gulhartig den oversten en voornaamste ridders de
herbergzaamheid op zijnen burcht aangeboden, en geene moeite
gespaard om hen wel en prachtig te onthalen.</p>
<!-- Page 320 -->
<p>Zij zaten nu in eene zaal van den burcht, rondom eene lange
tafel, nog beladen met de overblijfsels van smakelijke gerechten;
want het avondmaal was ten einde. Maar des te overvloediger
werden de kostelijkste wijnen rondgeschonken, en het klinken der
bekers en het geschater der hartelijke samenspraak vervulden de
zaal met een vroolijk en verward gebruis.</p>
<p>Ter rechterzijde van den gastheer zaten mher Gervaas Van
Praet, de veldheer van het ridderleger, en Raas Van Gaveren, Jan
Van Nevele en Alyn Van Bouchante, die onder hem het bevel over de
scharen voerden. Ter linkerzijde bevonden zich Gerhart Van
Audenaarde, Diederik Van Ter Beerst en Arnold Van Beveren De
overige dischgenoten hadden, volgens hunne eigen keus, nevens
hunne vrienden rondom de tafel plaats genomen.</p>
<p>Nu de wijn het gezelschap begon te verhitten, spraken allen
luidruchtig en met opgevoerdheid van de glansrijke wapenfeiten
die elk hunner wilde bedrijven, en van de meedoogenlooze wraak
welke zij op de moordenaars van graaf Karel zouden uitoefenen. Al
de Kerels waren, volgens hen, medeplichtig aan de ijselijke
misdaad; men zou ze uitroeien tot den laatste toe, hunne
hofsteden afbranden, hunne velden verwoesten en zelfs hunne
vrouwen en kinderen dooden, opdat de herinnering aan het
vermaledijd geslacht wierd vernietigd.</p>
<p>Waren er ook al eenige meer bedaarde ridders, zooals Gervaas
Van Praet, die zich tegen zulke algemeene verdelging der inwoners
van een groot gedeelte des lands verklaarden, allen waren het
evenwel eens, dat van de Erembalds en hunne aanhangers en
vrienden geen enkele mocht gespaard worden.</p>
<p>In hunne aangejaagdheid,verbonden zij zich met duren eede niet
toe te laten dat er &eacute;&eacute;n Erembald, op welke
voorwaarden of door wien ook, lijfsgenade werd verleend. Zoo zou
het ridderschap voor immer verlost worden van den hoon, dien men
zoolang had te lijden gehad, door den overdreven rijkdom en door
den onwettigen invloed dezer trotsche Kerels.</p>
<p>Terwijl zij nog bezig waren met dus hunne vijanden tot eene
volstrekte vernietiging te doemen, en reeds poogden te berekenen
welk gedeelte zij <!-- Page 321 -->van de uitgestrekte
grondbezittingen der Erembalds ten leen zouden krijgen, traden er
eensklaps een tiental minstreelen of speellieden in de zaal.</p>
<p>Deze minstreelen behoorden zichtbaar tot twee verschillige
gezelschappen; want elk dezer bestond uit eenen doedelpijper,
eenen schalmeier, eenen bommelaar en twee zangers.</p>
<p>Zulke gezelschappen volgden gewoonlijk de legers. Gedurende
den rusttijd en bij lange avondstonden vermaakten zij de ridders,
die hunne kunst zeer vrijgevig loonden.</p>
<p>Nu kwamen zij gewis ter goeder ure; want bij het klinken der
bekers behooren muziek en zang.</p>
<p>Het eerste gezelschap zong een minnelied in de Walsche of
Fransche taal. Zeer geestig waren de rijmen en trippelend en
vroolijk het deuntje; maar evenwel, zoohaast het ten einde was,
ontstond van alle kanten, tusschen de toejuichingen zelve, de
roep:</p>
<p>"Van de Kerels! van de Kerels! Laat hooren het lied der
Isegrims!"</p>
<p>Nu trad het tweede gezelschap vooruit. Begeleid door doedelzak
en schalmei, en bij het referein door den bommel, verhieven de
beide minstreelen de stem en zongen het volgende lied:</p>
<span style='margin-left: 1em;'>Wij willen van den Kerel
singen;</span> <br>
<span style='margin-left: 1em;'>Si sijn van quader aert,</span> <br>
<span style='margin-left: 1em;'>Si willen die rudders
dwingen,</span> <br>
<span style='margin-left: 1em;'>Si dragen enen langen baert.</span> <br>
<span style='margin-left: 1em;'>Haer cleedren die sijn al
ontnayt,</span> <br>
<span style='margin-left: 1em;'>Een hoedekin op haer hooft
gecapt,</span> <br>
<span style='margin-left: 1em;'>'t Caproen staet al verdrayt;</span> <br>
<span style='margin-left: 1em;'>Haer cousen en haer scoen
gelapt.</span> <br>
<span style='margin-left: 1em;'>Wrongele ende wei, broot ende
caes.</span> <br>
<span style='margin-left: 1em;'>Dat eet hi al den dach;</span> <br>
<span style='margin-left: 1em;'>Daerom es de Kerel so dwaes,</span> <br>
<span style='margin-left: 1em;'>Hi eets meer dan hi mach.</span> <br>


<p><span style='margin-left: 1em;'>Deze vier laatste verzen, die
als referein dikwijls met geweldige begeleiding des bommels
werden herhaald, deden de ridders in <!-- Page 322 -->handgeklap
en schaterlachen losbarsten. Slechts na eene wijl onderbreking
konden de minstreelen hun lied dus voortzetten:</span></p>
<span style='margin-left: 1em;'>Een groten ruggenen
cant</span><br>
<span style='margin-left: 1em;'>Es harde wel genouch;</span><br>
<span style='margin-left: 1em;'>Dien neemt hi in sijn
hant</span><br>
<span style='margin-left: 1em;'>Als hi wil gaen ter
plouch.</span><br>
<span style='margin-left: 1em;'>Dan comt hem tot sijn wijf, de
vule,</span><br>
<span style='margin-left: 1em;'>Spinnende mit enen
rocke;</span><br>
<span style='margin-left: 1em;'>Een sleter omtrent haer
mule;</span><br>
<span style='margin-left: 1em;'>Ende gaet syn sceutele
broeken.</span><br>
<span style='margin-left: 1em;'>Wrongele ende wei,
enz.</span><br>
<br>
<span style='margin-left: 1em;'>Ter kermesse wil hi
gaen;</span><br>
<span style='margin-left: 1em;'>Hem dinct dat hi es een
grave;</span><br>
<span style='margin-left: 1em;'>Daer wil hij 't al omme
slaen</span><br>
<span style='margin-left: 1em;'>Met sinen verroesten
stave.</span><br>
<span style='margin-left: 1em;'>Dan gaet hi drincken van den
wine,</span><br>
<span style='margin-left: 1em;'>Stappans es hi
versmoort;</span><br>
<span style='margin-left: 1em;'>Dan es al die werelt
sine,</span><br>
<span style='margin-left: 1em;'>Stede, land ende
poort.</span><br>
<span style='margin-left: 1em;'>Wrongele ende wei,
enz.</span><br>
<br>
<span style='margin-left: 1em;'>Met enen Zeeuwschen
knive</span><br>
<span style='margin-left: 1em;'>Soo gaet hi deur sijn
tassche.</span><br>
<span style='margin-left: 1em;'>Hi comt tot sinen
wive;</span><br>
<span style='margin-left: 1em;'>Al vul brinct hi sine
flassche.</span><br>
<span style='margin-left: 1em;'>Dan geeft si hem vele quader
vloucke.</span><br>
<span style='margin-left: 1em;'>Als haer die Kerel
genaect;</span><br>
<span style='margin-left: 1em;'>Dan geeft hi haer van den
lyscoucke,</span><br>
<span style='margin-left: 1em;'>Dan es die pays
gemaect.</span><br>
<span style='margin-left: 1em;'>Wrongele ende wei,
enz.</span><br>
<br>
<span style='margin-left: 1em;'>Dan comt die grote
cornemuse</span><br>
<span style='margin-left: 1em;'>Ende pijpt hem
turelureluut.</span><br>
<span style='margin-left: 1em;'>Ai, hoor van desen
abuse!</span><br>
<span style='margin-left: 1em;'>Dan maact si groot
geluut,</span><br>
<span style='margin-left: 1em;'>Dan springt si al
overhoop,</span><br>
<span style='margin-left: 1em;'>Dan lacht haer lange
baert;</span><br>
<span style='margin-left: 1em;'>Si maken groot geloop.</span><br>
<span style='margin-left: 1em;'>Gode geve hen quade
vaert!</span><br>
<span style='margin-left: 1em;'>Wrongele ende wei,
enz.</span><br>
<br>
<!-- Page 323 -->
Wi willen de Kerels doen greinsen<br>
<span style='margin-left: 1em;'>Al dravende over dat
velt;</span><br>
<span style='margin-left: 1em;'>Hets al quaet dat si
peinsen,</span><br>
<span style='margin-left: 1em;'>Ie weetse wel bestelt.</span><br>
<span style='margin-left: 1em;'>Men sal se slepen ende
hangen,</span><br>
<span style='margin-left: 1em;'>Haer baert es al te
lanc.</span><br>
<span style='margin-left: 1em;'>Si ne connens niet
ontgangen,</span><br>
<span style='margin-left: 1em;'>Si ne dogen niet sonder
bedwanc.</span><br>
<span style='margin-left: 1em;'>Wrongele ende wei,
enz.</span><br>
<span style='margin-left: 1em;'>Dat eet hi al den
dach;</span><br>
<span style='margin-left: 1em;'>Hi eets meer dan hi mach<a name=
'FNanchor_66_66'></a><a href=
'#Footnote_66_66'><sup>[66]</sup></a></span><br>
<span style='margin-left: 1em;'>Daerom is de Kerel so
dwaes,</span><br>

<p>De ridders werden in hunne luidruchtige goedkeuring en in hun
spottend lachen gestoord door de komst van eenen wapenknecht, die
ongeroepen in de zaal trad en groetende voor den veldheer kwam
staan, als iemand die eene haastige boodschap brengt.</p>
<p>"Nu, spreek, wat hebt gij mij te melden?" vroeg mher Gervaas
Van Praet.</p>
<p>"Heer, een Brugsch ridder heeft zich bij de brandwacht
aangeboden om in het leger te worden toegelaten. Hij moet u
onmiddellijk spreken, zegt hij, om u iets van het grootste
gewicht mede te deelen."</p>
<p>"Een ridder? Wie is hij?"</p>
<p>"Zijn naam wil hij voor ons verborgen houden. De veldheer kent
hem zeer wel, zegt hij."</p>
<p>"Breng hem in deze zaal."</p>
<p>"Alleen moet hij u spreken, heer; het is een geheim. Ik heb
hem onder bewaking mijner gezellen in eene kamer van dezen burcht
geleid."</p>
<p>Mher Gervaas richtte eenige woorden tot zijne makkers, om hun
te verzekeren dat hij slechts eenige oogenblikken afwezig zou
blijven, en hen aan te manen hunne vroolijkheid onafgebroken
voort te zetten. Dan <!-- Page 324 -->volgde hij den wapenknecht
naar eene bijgelegene kamer van den burcht.</p>
<p>Nauwelijks had hij, onder den schijn der eenige lamp, die hier
brandde, den ridder beschouwd, of hij riep met verwondering
uit:</p>
<p>"Mher Disdir Vos! Gij hier? Welke is de reden uwer komst?"</p>
<p>Disdir Vos gaf hem door een teeken te verstaan dat hij in
tegenwoordigheid der wapenlieden niet vrij kon spreken.</p>
<p>De veldheer deed de wachten buiten de kamer gaan, bood Disdir
eenen stoel aan en zeide:</p>
<p>"U zoo te midden van den nacht in mijn leger te zien, daaraan
had ik mij zeker nimmer verwacht, mher Vos. Zenden de Kerels of
de poorters van Brugge u tot mij? Ik verwittig u dat ik de stad
op genade wil overgegeven hebben."</p>
<p>"Gij misgrijpt u over het doel van mijn bezoek, mher Van
Praet", antwoordde Disdir met eenen scherpen glimlach. "De
Bruggelingen noch de Kerels zijn voornemens de stad over te
geven. Integendeel, zij hebben besloten ze tot den laatsten man
te verdedigen, zelfs al kwam de koning van Frankrijk met al zijne
macht hen belegeren. Zij zijn ruimschoots voorzien van alwat er
noodig is om maanden lang tegenstand te bieden."</p>
<p>"Ha, ha", spotte mher Gervaas, "laat onze stormtuigen aankomen
en Brugge bezwijkt in de eerste week?"</p>
<p>"Maar, heer, duid het mij niet ten kwade, indien ik u de
waarheid onder de oogen leg, Morgen loopt gansch Kerlingaland te
wapen en treedt Willem Van Loo, dien de Kerels tot graaf van
Vlaanderen hebben verkozen, met een ontzaglijk leger in het veld.
Wel verre van Brugge zoo gemakkelijk te krijgen, zult gij
wonderen van dapperheid moeten doen, om niet zelf overrompeld te
worden en onder de overmacht te bezwijken."</p>
<p>"Morgen loopt gansch Kerlingaland te wapen?" mompelde de
veldheer bekommerd. "Zijt gij daar zeker van?"</p>
<p>"Het is zoo sedert lang besloten, heer", antwoordde Disdir.
"Wat meer is, nu Kerlingaland door uwe tegenwoordigheid is
bedreigd, zal de landstorm verkondigd worden, en alwie slechts
eenen boog of eene schermzeis voeren kan, zal zich rondom Willem
Van Loo komen scharen. Indien gij aangevallen werdt door twintig
duizend verwoede Kerels, zoudt gij niet bezwijken, vooraleer
eenige hulp u van elders kon toekomen?"</p>
<p><!-- Page 325 -->Mher Gervaas schouwde Disdir in de oogen en
schudde kommervol het hoofd.</p>
<p>"Ik betwijfel den moed, ja, de onverschrokkenheid uwer ridders
niet", zeide Disdir Vos, "maar het onmogelijke kan niemand"</p>
<p>"Inderdaad", mompelde de veldheer in zich zelven, "het ware
voorzichtig op den weg naar Gent terug te wijken en mijn leger in
veiligheid te brengen, totdat wij met meerdere macht kunnen
terugkeeren ... Ik dank u, mher Vos, voor uw bericht ... Maar
laat mij toe u iets te vragen. Gij zijt een Blauwvoet en waart
een aanhanger der Erembalds. Hoe komt het nu dat gij hun vijandig
zijt geworden?"</p>
<p>"Hoe? dit verwondert u, heer?" antwoordde Disdir, in schijn
met gekwetste fierheid. "Welk eerlijk hart zou de Erembalds niet
haten na den gruwelijken moord van graaf Karel?"</p>
<p>"Gij haat de Erembalds?"</p>
<p>"Diep en onverzoenbaar!"</p>
<p>"Hoe wilt gij dat ik geloove? Welk bewijs kunt gij mij daarvan
geven?"</p>
<p>"Gij zult het vernemen, heer. Dit is juist het doel mijner
komst. Nu verre van Brugge trekken na den mislukten aanval, dit
zal u en uwen ridders niet behagen. Indien gij de sterke stad
kondet veroveren, zelfs zonder de hulp der Gentenaars te moeten
afwachten, ware het niet voor uw leger en bovenal voor u een
wonderlijk wapenfeit, dat men zelfs in Frankrijk zou roemen?"</p>
<p>"Inderdaad;maar zulke hoop is een droom", schertste mher
Gervaas.</p>
<p>"Welnu, die droom kan ik verwezenlijken, nog dezen nacht ...
Gij twijfelt, heer? Ik stel mijn hoofd ten pande voor de waarheid
mijner woorden."</p>
<p>"Gij zoudt mij Brugge leveren?" kreet de veldheer verbaasd.
"Nog dezen nacht?"</p>
<p>"Ja, dezen nacht; en waarschijnlijk zonder veel
bloedvergieten"</p>
<p>"Nu, ik bid u, mher Vos, laat hooren uwe middelen. O, kondet
gij uwe belofte volvoeren, ik en al de ridders, mijne gezellen,
bleven u eeuwig dankbaar voor dezen onschatbaren dienst!"</p>
<p>"Ik heb voorwaarden te stellen, heer." "Alwat mogelijk is, wil
ik u <!-- Page 326 -->verspreken, mher Vos."</p>
<p>"Ik vraag slechts weinig. De Erembalds, als zij zullen weten
dat ik hunne vijanden in de stad heb gebracht, zullen mij pogen
te lasteren; en wie weet of ze niet zullen beweren dat ik deel
heb genomen aan hun verfoeielijk eedgenootschap tegen graaf
Karel. Uw woord eisch ik, mher Van Praet, dat gij tegen al zulke
lasteraars wie ze ook zijn mogen, mij zult verdedigen."</p>
<p>"Het is wel zeker toch dat gij hoegenaamd niet hebt geraden of
geholpen tot den moord des graven?" mompelde de veldheer
twijfelend.</p>
<p>"Geheel zeker", antwoordde Disdir. "Robrecht Sneloghe heeft
mij in het eedgenootschap willen trekken ..."</p>
<p>"Mher Robrecht Sneloghe? Hoe is dit mogelijk?" kreet Van
Praet. "De eenige Erembald dien ik hadde willen sparen!"</p>
<p>"De hevigste en schuldigste is Robrecht", ging Disdir voort.
Hij is het die onder een geveinsd voorwendsel mij in de geheime
vergadering bracht, waar de moordenaars te zamen waren. Maar ik
heb met verontwaardiging hunne voorstellen verstooten, en zelfs
met tranen hen bezworen hun gruwelijk opzet te verzaken. Zij
beloofden het mij, in schijn met oprechtheid. Eilaas, en toen ik
nog gerust in mijnen Steen lag te slapen, doopten zij hunne
misdadige handen in het bloed van graaf Karel!"</p>
<p>"Is het zoo, geene genade voor de Erembalds; zij zullen
sterven tot den laatsten toe!" gromde de veldheer verbolgen.</p>
<p>"Ja, zij zijn allen schuldig", bevestigde Disdir, "en allen
verdienen den dood.&mdash;Nu, heer, geeft mij uw woord, dat gij
mij tegen alle beschuldiging van medeplichtigheid met de
hatelijke Erembalds zult verdedigen?"</p>
<p>"En gij zult de stad Brugge in mijne handen leveren?"</p>
<p>"Indien ik het niet doe, dezen nacht, zijt gij vrij jegens mij
te handelen zooals u goeddunkt<a name='FNanchor_67_67'></a><a
href='#Footnote_67_67'><sup>[67]</sup></a>".</p>
<p>"<!-- Page 327 -->Welaan, daar is mijne hand; ik geef u mijn
plechtig woord, mher Vos."</p>
<p>"Nog &eacute;&eacute;ne voorwaarde", zeide Disdir.</p>
<p>"Zoo?"</p>
<p>"Het heeft geen belang voor u, heer. Weet dat ik vroeger naar
de hand heb gestaan van jonkver Dakerlia, de dochter van mher
Segher Wulf. Dakerlia was mij niet ongunstig, en haar vader
stemde toe in ons huwelijk. Robrecht Sneloghe heeft mij mijn
geluk benijd, en heeft zelf de hand van Dakerlia gevraagd. Gij
kent de macht der Erembalds, heer; en het is wel onnoodig u te
zeggen dat ik onmeedoogend werd geslachtofferd. Nu is mijne
voorwaarde, dat gij mij helpet om jonkver Dakerlia uit de macht
der Erembalds te verlossen, en mij toelatet, niet alleen haar te
beschermen, maar tevens jegens haar te handelen zooals ik
doelmatig zal oordeelen om hare hand te bekomen."</p>
<p>"Eene liefdezaak?" schertste de veldheer. "Is het anders niet?
Dit heeft geene zwarigheid in, mijn goede Disdir. Desaangaande
beloof ik u alwat gij kunt verlangen."</p>
<p>"Welnu dan, heer, ziehier mijn voorstel. De Kathelijnepoort is
slechts bewaakt door een vijftigtal Kerels. Deze poort, langswaar
ik de stad heb verlaten, kan ik op het uitspreken van een enkel
woord doen openen, dewijl de wacht bevel heeft mij op mijnen
eersten roep binnen te laten. Breng uw leger in stilte onder de
wapenen; laat de paarden hier blijven, leid uwe scharen door de
duisternis tot op eenigen afstand van de Kathelijnepoort. Van
daar zal ik met een toereikend getal der stoutsten, ridders of
wapenlieden, vooruitgaan en de poort doen openen. Wij stormen de
stad binnen en overrompelen de wacht der poort. Op ons geschreeuw
komt gij met gansch uw leger toegeloopen. De Kerels en poorters
slapen; wie zich toont wordt verpletterd eer hij op verdediging
kan denken; wij overdekken welhaast de Markt als een dichte drom;
geen tegenstand is mogelijk, en schier zonder slag of stoot
krijgt gij Brugge in uw bezit."</p>
<p>Er verliepen eenige oogenblikken, vooraleer Gervaas Van Praet
zijn gevoelen over dit ontwerp te kennen gaf.</p>
<p>"Wonder, wonder! Eenvoudig maar wel berekend!" riep hij na
eene diepe overweging. "En ik mag op u betrouwen? Het is geen
strik dien gij ons spant?"</p>
<p>"Hebt gij mijn leven niet in uwe handen, heer? Doe mij dooden
indien gij <!-- Page 328 -->bevindt dat ik u verraad."</p>
<p>"Ik geloof dat gij oprecht zijt", zeide mber Gervaas, "maar
duidt het mij niet ten kwade dat ik, als veldheer, eenige
maatregelen tegen alle verrassing neem. Stemt gij toe dat ik u
door twee trouwe en onversaagde mannen doe bewaken?"</p>
<p>"Waarom niet, heer? Ben ik niet zeker van mij zelven?"</p>
<br>

<hr style='width: 65%;'>
<br>

<div class="center"><img src='images/328.png' width='400' alt=
' Eene groote kan wijn en drie bekers op de tafel....'><br>
 <i>Eene groote kan wijn en drie bekers op de tafel....</i></div>
<hr style='width: 65%;'>
<p>"Bij het minste verraad, bij de minste poging om ons zonder
oorlof te verlaten, klooft men u het hoofd."</p>
<p>"Het zij zoo, ik begrijp dat gij deze voorzorg neemt."</p>
<p>"Des te meer dankbaarheid zal ik u bewijzen na het welgelukken
onzer poging."</p>
<p>"Anders vraag ik niet, heer."</p>
<p>"Welnu, men zal u hier wijn brengen", zeide de veldheer.
"Verveel u niet, mher Vos, terwijl ik alles ga bereiden tot onzen
geheimen optocht <!-- Page 329 -->naar Brugge."</p>
<p>Met deze woorden verliet hij de kamer, bij welker deur
onmiddellijk eenige wapenlieden verschenen.</p>
<p>Disdir zette zich dichter bij de tafel en legde het hoofd op
de handen. Een glimlach speelde op zijne lippen; hij zegevierde!
Zeker, zijn aanslag zou gelukken. Daardoor zou hij niet
alleenlijk bij de vervolging en de wraak tegen de moordenaars van
graaf Karel uitgezonderd blijven; maar hij zou invloed en geloof
genoeg bij den veldheer en zijne ridders verkrijgen, om Robrecht
Sneloghe zonder genade ter dood te doen brengen. Dan bleef
Dakerlia alleen; dan verviel zij geheel in zijne macht. En wie
weet? Misschien zou het gunstig gevoel dat zij, zooals hij
meende, hem vroeger had toegedragen, weder in haar hart ontwaken.
Wat hij deed was wel iets schromelijks, iets, dat zijn geweten
hem innerlijk verweet als een snood verraad; maar zoolang reeds
verzamelde de gal der wraakzucht zich in zijnen boezem! Robrecht
Sneloghe in het verderf storten, Dakerlia tot vrouw bekomen; voor
dit dubbele geluk hadde hij zijne ziel den booze zelven
verpand.</p>
<p>Hij werd in zijne zoete droomerij gestoord door het gerucht
van stappen en van wapengeklingel, dat zich eensklaps door den
ganschen burcht liet vernemen. Ongetwijfeld had de veldheer zijne
ridders het ontwerp medegedeeld, en nu begaven zij zich allen
naar de legerplaats, om er zijne bevelen te gaan uitvoeren.</p>
<p>Nog lang bleef Disdir alleen. Eindelijk trad er een schalk in
de kamer. Deze zette eene groote kan wijn en drie bekers op de
tafel en schonk in.</p>
<p>"Voor wie?" vroeg Disdir.</p>
<p>Maar vooraleer de schalk hem kon antwoorden, verschenen er
twee ridders in de deur. Dezen kwamen glimlachend tot hem,
terwijl een hunner hem zeide:</p>
<p>"Mher Disdir Vos, wij zijn door den veldheer belast, in
afwachting dat hij ons roepe, u gezelschap te houden. Wij nemen
de vrijheid ons bij u neder te zetten en, indien het u aangenaam
is, met u eenen dronk op de gewichtige onderneming te
ledigen."</p>
<p>"Dit gaat u, mher Gheldorf van Stalhille", antwoordde Disdir
zijnen beker verheffende.</p>
<p>"Ik drink insgelijks ter eere van ..."</p>
<p>"<!-- Page 330 -->Van mher Hugo Van Rolleghem, mijnen vriend
en wapenmakker"</p>
<p>De bekers nedergezet zijnde, vroeg Gheldorf met eenigen
twijfel in de stem:</p>
<p>"Het zou dus inderdaad waar zijn, mher Vos, dat gij ons de
stad Brugge leveren gaat?"</p>
<p>"Gij zult het zien."</p>
<p>"Maar gij zijt een Kerel. Voor hooveel marken zilvers hebt gij
uwe broeders verkocht?"</p>
<p>Disdir Vos aanschouwde hem met vlammende oogen en riep
uit:</p>
<p>"Mher Gheldolf, gij hoont mij onverdiend. Ware uw veldheer
hier, ik zou hem zeggen dat ik van mijn voorstel afzie, en nimmer
zoudt gij de stad Brugge krijgen!"</p>
<p>"Nu, nu, mher Vos, vergram u niet", sprak de andere onbewogen.
"Men ziet toch zelden dat iemand zijn eigen geslacht verraadt,
zonder dat hij wete tot welken prijs."</p>
<p>"Dit is waar", voegde Hugo Van Rolleghem er bij, "maar deze
ridder heeft gewis redenen van eenen anderen aard."</p>
<p>"Zooals gij zegt, heer", bevestigde Disdir. "Mijn geslacht
verraad ik niet; maar ik wil medewerken tot het wreken eener
euveldaad die mij met verontwaardiging en afgrijzen heeft
vervuld."</p>
<p>"En zijn het de Kerels niet die onzen armen graaf hebben
vermoord?" vroeg Gheldolf.</p>
<p>"Neen, de Kerels niet."</p>
<p>"Wie dan?"</p>
<p>"De Erembalds."</p>
<p>"De proost van St-Donaas en de kastelein?"</p>
<p>"Ja, ja, en Burchard Knap en Robrecht Sneloghe."</p>
<p>"Ingelram Van Bessen en Isaac Van Reninghe, die den
hofsraadsheer en den hofbottelier zoo wreedelijk hebben
neergeveld, zijn toch geene Erembalds?"</p>
<p>"Neen, maar het zijn hunne vrienden. Door mher Robrecht
Sneloghe zijn zij in het vloekbaar eedgenootschap getrokken."</p>
<p>"Wat gij zegt! Het is schier ongeloofelijk. Wij hebben
berichten van lieden die ooggetuigen van alles waren. Mher
Sneloghe was niet bij den moord aanwezig. Hij heeft geweend over
het lijk, het eere bewezen en het verdedigd tegen schennis, zoo
ten minste verklaarde ons de oude kanunnik
<!-- Page 331 -->Littra, die hier met ons in het leger is."</p>
<p>"Mher Robrecht is de grootste huichelaar der wereld",
antwoordde Disdir. "Hij is de aanstoker der misdaad geweest. Zijn
schijnheilig gedrag heeft den kanunnik Littra bedrogen. Ik zal,
op tijd en plaats daarvan ontegensprekelijke bewijzen
leveren."</p>
<p>"Op mijn riddereer!" riep Gheldolf uit, "ik had veel achting
voor mher Sneloghe; maar nu, wees zeker, indien ik hem ontmoet
zal ik hem met blijdschap het hoofd klooven!"</p>
<p>"Dan zult gij u mogen beroemen hem te hebben gestraft die de
eerste en ware oorzaak van des graven beklaaglijken dood was",
bevestigde Disdir.</p>
<p>Er trad een zeer jong ridder of schildknaap in de kamer, en
deze sprak in stilte eenige woorden tot sher Gheldolf, waarna hij
even ras vertrok.</p>
<p>"Mher Vos", zeide deze laatste, opstaande, "de veldheer
verzoekt ons hem voorbij Oostcamp op de baan naar Brugge te gaan
vervoegen. Hij heeft ons belast op u te waken en ons
verantwoordelijk gemaakt voor uw behoud. Gij zult het dus niet
vreemd vinden dat wij u overal evenals uwe schaduw vergezellen.
Gelief ons nu te volgen."</p>
<p>Zij gingen door het dorp Oostcamp en kwamen welhaast op de
groote baan van Kortrijk naar Brugge.</p>
<p>Hier vonden zij het grootste gedeelte des legers, dat in
dichte gelederen geschaard, op de baan stond. Volgens het
ontvangen bevel hielden de wapenlieden zich zoo stil, dat men in
de duisternis slechts van zeer nabij hunne tegenwoordigheid kon
bemerken.</p>
<p>Aan het hoofd dezer scharen, en wel een boogschot vooruit,
hield zich mher Gervaas Van Praet met een honderdtal mannen, door
hem onder de onversaagsten uitgekozen. Wel de helft dezer waren
ridders, die gesmeekt hadden om van de voorwacht te mogen deel
maken, en evenals de wapenlieden hunne harnassen en ijzeren
wapening hadden afgelegd om geen het minste gerucht te maken.
Slechts de helm en de ijzeren handschoenen hadden zij
behouden.</p>
<p>Toen Disdir Vos den veldheer was genaderd en zich door hem had
doen herkennen, zeide hem deze aan het oor:</p>
<!-- Page 332 -->
<p>"Alles is gereed; gij gaat vooruittreden met uwe beide
gezellen, langzaam en voorzichtig. Honderd man zullen u volgen
tot bij de brug achternakruipen. Doe nu wat gij mij hebt beloofd.
Gelukken wij, ik zal u niet alleen beschermen, maar nog u doen
beloonen door alles wat den hoogmoed van eenen ridder kan
streelen."</p>
<p>"Het is wel, men volge mij!" mompelde Disdir Vos, zich met
loozen, tragen stap vooruit begevende.</p>
<p>Het was zoo donker dat de beide ridders, die Disdir
vergezelden, hem zelfs van nabij niet konden zien, en hem aan
wederzijde bij den arm hielden om zijn spoor niet te
verliezen.</p>
<p>Zij kwamen tot op de brug, zonder dat de schildwachten boven
den muur eenig gerucht hadden gehoord; maar nu klonk door de
duisternis, op dreigenden toon, de roep:</p>
<p>"Wie daar?"</p>
<p>"Storm op zee! Wolf en Vos!" antwoordde Disdir. "Open mij de
poort en haast u!"</p>
<p>"Te wapen, te wapen!" klonk het schier onmiddellijk achter de
poort.</p>
<p>Disdir herkende de stem van Landfried, zijnen stedehouder, die
bezig was met zijne mannen te wekken. Deze voorzorg kon het
gelukken van zijn verraad moeielijker maken, doch het geheel
beletten, daarvoor was, meende hij, niets te vreezen.</p>
<p>"Zijt gij het, mher Disdir Vos?" vroeg Landfried door het
kijkgat der poort.</p>
<p>"Ik ben het, doe open", morde Disdir. "Waarom laat gij mij
zoolang in de duisternis staan wachten?"</p>
<p>"Een oogenblik, heer; ik haal de egge naarboven", antwoordde
Landfried.</p>
<p>Ondertusschen waren de honderd man, die den eersten aanval
zouden wagen, op handen en voeten over de brug nader gekropen, en
lagen nu stil en met opgehouden adem ter aarde, op eenige stappen
achter Disdir Vos en zijne gezellen.</p>
<p>De poort krijschte in hare hengels ... maar nauwelijks was zij
half geopend, of de honderd mannen sprongen recht, drongen de
beide deuren onweerstaanbaar open en stormden als een vloed met
groot geschreeuw en gejuich er binnen.</p>
<p>Hier trokken zij hunne zwaarden en vielen op de vi
<!-- Page 333 -->jftig Kerels der wacht die, verrast en
overrompeld, een oogenblik aarzelden; maar, door Landfried
aangemoedigd, schier onmiddellijk in de nauwe Mariastraat eene
onverwachte tegenweer boden, terwijl zij uit al hunne kracht om
hulp riepen en de lucht deden hergalmen onder den noodkreet:
"Verraad! verraad! Harop! harop!"</p>
<p>Van boven de muren kwamen in korten tijd vele Kerels
toegeloopen en het gelukte hun de Isegrims eenigen tijd terug te
houden; maar dewijl deze laatsten meester van de poort waren,
vonden hunne makkers van buiten geen beletsel om in de stad te
komen.</p>
<p>Welhaast was het hoofd van het ridderleger de poort genaderd,
en nu drongen de Isegrims met weergalmend geschreeuw door de
Mariastraat vooruit.</p>
<p>Zoohaast een duizendtal ridders en wapenlieden de poort binnen
waren, kon niets meer aan hunnen drang wederstaan, en zij
stormden, elkander omverre loopende, naar de Markt.</p>
<p>De noodkreet der aangevallen wacht was tot in den burg gehoord
geworden. In minder dan eenen oogwenk waren al de Kerels te been;
en, zonder goed te weten welk gevaar hen bedreigde, richtten zij
zich naar de plaats der stad vanwaar de haropschreeuw in de
hoogte steeg.</p>
<p>Reeds toen de dikke drom der Isegrims den ingang van de
Oudebrugstraat bereikte, werden zij van terzijde met woede
aangevallen en boorden de Kerels eene breede klove in hunne
schaar.</p>
<p>Om elkander in de duisternis te kunnen herkennen, begonnen de
Kerels elkander toe te roepen met het woord: "Blauwvoet!
Blauwvoet!" En, hen daarin navolgende, riepen hunne vijanden:
"Isegrim! Isegrim!"</p>
<p>Geene dapperheid, geen geweld kon echter het ridderleger
wederhouden van op de Markt zich te ontplooien; en daar begon dan
eindelijk de afgrijselijke menschenslachting te midden eener
duisternis die niemand toeliet vriend of vijand te
onderscheiden.</p>
<p>Men hoorde er niets anders dan het wraakgehuil der strijders,
het noodgekerm der stervenden, het geknars der zwaarden en boven
dit alles het aanhitsend geschreeuw: "Blauwvoet! Blauwvoet!
Isegrim! Isegrim!" dat onophoudend door duizenden monden ten
hemel werd geworpen, en als het gebruis eener stormachtige zee
met klimmende en dalende kracht over de Mar<!-- Page 334 -->kt
heen en weder golfde. Men struikelde er over lijken, men
vertrappelde er gekwetsten, men waadde er door plassen bloed, men
viel er neder met gekloofd hoofd of doorboorde borst, zonder dat
men zelfs de schaduw zijns vijands had kunnen zien.</p>
<p>Wel waren er vele honderden Kerels en poorters uit den burg en
van de stadswallen komen toegeloopen; maar de Steenstraat spuwde
nog immer nieuwe gedeelten van het ridderleger op de Markt.</p>
<p>Niemand kon oordeelen over den gang of over de kansen van den
akeligen nachtstrijd. De eenige en onzekere maatstaf waren de
oorlogskreten "Blauwvoet! Isegrim!" maar tot nu toe galmden ze
beide met evenveel kracht en hevigheid.</p>
<p>De kastelein Hacket, die te midden der Kerels had gevochten,
meende dan te bemerken dat zijne mannen, onder den druk eener
onweerstaanbare overmacht, allengs achteruitweken. Door een
angstig gepeins aangegrepen, verliet hij den strijd en ging terug
tot bij de Hofstraat, om over den toestand te kunnen oordeelen.
Hier bekwam hij, na eenige oogenblikken te hebben geluisterd, de
droeve overtuiging dat het krijgsgeroep der Kerels verzwakte,
terwijl integendeel het geschreeuw der Isegrims meer en meer in
kracht verdubbelde.</p>
<p>Hij liep achter de schaar zijner mannen en kreet daar uit al
zijne macht:</p>
<p>"Wijkt naar den burg! Kerels, naar den burg! Langzaam,
langzaam naar den burg!"</p>
<p>Men herkende zijne stem, en zijn bevel werd door vele Kerels
herhaald.</p>
<p>Het was tijd; want op dit oogenblik boorde eene machtige bende
Isegrims van terzijde door den vijand en sneed aldus meer dan de
helft der Kerels van hunne gemeenschap met den burg af.</p>
<p>Aan het ontvangen bevel gehoorzamende, weken de Kerels, wien
de baan nog vrijstond, al vechtende door de Hofstraat naar den
burg, en een groot getal hunner geraakte er nog behouden
binnen.</p>
<p>Men had even de egge neergelaten en de poort gesloten, toen de
Isegrims, onder het bulderen van vermaledijdingen en zegevierend
geschreeuw, met hunne zwaarden er begonne<!-- Page 335 -->n op te
beuken. Maar hier werden zij van boven de poort en van boven de
wallen zoo overvloedig en zoo woedend met steenbonken, met
balken, met pijlen en met allerlei werptuig onthaald, dat elke
Isegrim, die dorst naderen, even ras verpletterd nederviel<a
name='FNanchor_68_68'></a><a href=
'#Footnote_68_68'><sup>[68]</sup></a>.</p>
<p>Het was als lage daar voor de poort een bodemloos graf, in
welks gewapenden muil honderden ridders en wapenlieden werden
verzwolgen; want dewijl van op de Markt immer nieuwe Isegrims in
de nauwe straat vooruitdrongen, werden de voorsten
onweerstaanbaar tot voor de poort gedreven, waar zij onder den
hagel steenen en pijlen onmiddellijk werden verpletterd.</p>
<p>In weinige oogenblikken was de gansche brug zoodanig met
hoopen dooden overdekt, dat de opgestapelde lijken zelven een
onoverstapbaar beletsel werden om nog de poort te naderen.</p>
<p>Onderwijl werd de akelige strijd nog op de Markt voortgezet
door de Kerels die van de gemeenschap met den burg waren
afgescheiden geworden. Zij vochten als verwoede leeuwen en
zaaiden rondom zich dood en vernieling in de schaar hunner
vijanden, zoolang totdat, hun getal schier geheel weggesmolten
zijnde, hun geene hoop meer overbleef om te kunnen
overwinnen.</p>
<p>Dan, op de stem van Ingelram Van Eessen, drongen zij met eene
laatste inspanning van krachten door den drom hunner vijanden en
weken, altijd strijdende, in de St-Jakobsstraat.</p>
<p>Zoo geraakten zij, alhoewel aanzienlijk in getal verminderd,
buiten de Ezelpoort, en vonden hun behoud in het vrije veld.</p>
<p>Mher Gervaas Van Praet, die den noodlottigen toestand zijner
mannen voor de poort van den burg zelf had gaan erkennen, en de
duizenden pijlen der Kerels tot op het midden der Markt door de
lucht hoorde snorren, deed de trompers blazen en riep zijn leger
naar den kant der St-Christoffelskapelle te zamen.</p>
<p>Hier verhief zich een zoo lange en zoo dikwijls herhaalde
zegeschreeuw, dat de veldheer in langen tijd zich door niemand
kon doen verstaan of hooren.</p>
<p>Eindelijk gelukte het hem zijne bevelen aan eenige oversten
mede te deelen. Men moest bezit nemen van al de<!-- Page 336 -->
huizen rondom den burg en de uitgangen dezer vesting met sterke
wachten bezetten, opdat niemand der Kerels, die er zich bevonden,
mocht ontsnappen. De overige benden, de wapenlieden bovenal,
zouden bij De Christoffelskapelle gelegerd blijven, en niemand
hoegenaamd zou zich tot slapen begeven, aangezien men niet
twijfelen kon of de Kerels van den burg zouden nog eenen uitval
beproeven.</p>
<br>

<hr style='width: 65%;'>
<br>

<div class="center"><img src='images/336.png' width='400' alt=
'...De egge neergelaten en de poort gesloten....'><br>
 <i>...De egge neergelaten en de poort gesloten....</i></div>
<hr style='width: 65%;'>
<p>Daarom tevens verbood hij dat iemand zich tot plunderen
begave. Wel was hij voornemens de woningen der Erembalds te laten
verdelgen en hunne goederen den wapenlieden tot buit te geven;
maar daarover wilde hij, zooals de voorzichtigheid het gebood,
slechts morgen bij klaren dag beslissen.</p>
<p>Nauwelijks had hij dus zijne bevelen uitgedeeld, of hij trad
nevens de kapelle in een openstaand poortershuis, waar hij licht
bemerkte. Hoe hij ook riep, niemand antwoordde hem; de bewoners,
door het akelig <!-- Page 337 -->nachtgevecht verrast en
verschrikt, waren gevlucht.</p>
<p>Mher Van Praet zette zich neder op eenen stoel en veegde zijn
zweet af.</p>
<p>Daar verscheen voor hem Disdir Vos, die met eenen
zegevierenden lach op het gelaat hem vroeg:</p>
<p>"Welnu, veldheer, heb ik mijn woord gehouden, of niet?"</p>
<p>"Ja, mher Vos", antwoordde Gervaas, "het kostte evenwel veel,
veel bloed."</p>
<p>"Maar zooveel te meer gerucht zal deze overwinning maken,
zooveel te grooter zal de roem zijn voor u en uwe ridders, die de
sterke stad Brugge hebt gewonnen zonder hulp der Gentenaars."</p>
<p>"Het is waar, mher Vos; ik ben u dankbaar en zal mijne belofte
jegens u vervullen, wees des zeker."</p>
<p>"Ik kom u reeds iets vragen", zeide Disdir.</p>
<p>"Spreek stoutelijk."</p>
<p>"Mij zou het vermaak doen, veldheer, dat gij een twintigtal
trouwe, moedige wapenlieden onder mijn bevel steldet. De
jonkvrouw, waarvan ik u heb gesproken, Dakerlia Wulf, zou ik
zoowel tegen mishandeling door uwe wapenknechten als tegen
ontvoering vanwege de Erembalds willen behoeden."</p>
<p>"Doe naar uw goeddunken, mher Vos. De twintig wapenlieden
zullen u worden gegeven."</p>
<p>"Er is nog eene andere jonkvrouw, de eigen zuster van Robrecht
Sneloghe. Indien ik deze terzelfder tijd onder mijne bewaking
nam, zou zij u kunnen dienen als gijzelaresse. Ik zal de beide
jonkvrouwen naar mijnen Steen in de Moerstrate leiden. Zult gij
gelieven bevelen te geven, opdat iedereen dien Steen
eerbiedige?"</p>
<p>"Onmiddellijk. Roep, bid ik u, mher Raas Van Gaveren, die in
de kamer aan de straat met eenigen zijner gezellen zich
bevindt."</p>
<p>Toen Disdir Vos deze boodschap had vervuld en met den
aangewezen ridder was teruggekeerd, zeide de veldheer:</p>
<p>"Mher Van Gaveren, ik verzoek u onder uwe wapenlieden er
twintig uit te kiezen en dezen ter beschikking van onzen vriend
Disdir Vos te stellen. Zij zullen onder zijn bevel staan en hem
gehoorzamen totdat zij door anderen worden vervangen."</p>
<p>Disdir verliet het huis met mher Van Gaveren, die de twintig
man onder <!-- Page 338 -->de wapens riep en hun het bevel van
den veldheer mededeelde.</p>
<p>Zij volgden zonder spreken den nieuwen overste die hun was
gegeven.</p>
<p>Disdir Vos leidde hen door de St-Jansstraat, om de nabijheid
van den burg te ontwijken, en bracht hen zoo voor sher Wulfs
Steen.</p>
<p>Hier klopte hij op de poort en riep dat men zou openen. Daar
hij na lang wachten geen antwoord bekwam, klopte hij nog eens met
dreigend geweld, en meende juist terug te wijken om naar hamers
of naar eenen balk uit te zien, ten einde de poort te
verbrijzelen; maar nu liet zich achter het kijkgat eene
verschrikte stem hooren, die vroeg:</p>
<p>"Wie zijt gij? Wat wilt gij? Er is niemand te huis."</p>
<p>"Ik ben Disdir Vos, en gij kent mij wel, Peter. Open
onmiddellijk: ik kom uwe jonkvrouw redden."</p>
<p>Een oude schalk ontsloot de poort.</p>
<p>"Ach, mher Disdir, wat akelige dingen gebeuren er toch?
Vergaat de wereld?" kermde hij. "God zegene u, mher Vos, die ons
ter hulpe komt in onzen nood.&mdash;Al de andere huisbedienden
zijn gevlucht...."</p>
<p>"Zwijg. Waar is uwe meesteresse?"</p>
<p>"Achter, in de zaal. Zij bidt."</p>
<p>"Is zij alleen?"</p>
<p>"Jonkver Sneloghe is met haar."</p>
<p>"Houd u stil en blijf hier, totdat ik wederkeer."</p>
<p>Hij deed de twintig wapenlieden binnen de poort treden, koos
er vier uit, die hem zouden volgen, en ging met dezen over den
neerhof naar de aangewezene zaal, waar hij door het venster
bemerkte dat er licht brandde.</p>
<p>Bij zijne verschijning in de zaal zag hij de beide jonkvrouwen
nog geknield, maar met den angstigen blik naar de deur
gekeerd.</p>
<p>Hem herkennende, sprongen zij met eenen noodkreet recht en
vluchtten tot in het diepe einde des vertreks.</p>
<p>Dit bewijs van afkeer en mistrouwen kwetste Disdir zeer diep;
maar hij bedwong zijne spijt en poogde zijn gelaat eene
uitdrukking van droefheid en tevens van vriendschap te geven.</p>
<p>Hij gebood den wapenlieden, die hem vergezeld hadden, op den
neerhof terug te keeren, sloot de deur der zaal, en dan tot de
bevende <!-- Page 339 -->jonkvrouwen gaande, zeide hij:</p>
<p>"Hebt vertrouwen in mij, ik kom u het leven redden. Ach, de
Kerels zijn bezweken; onze vijanden, de Isegrims, hebben de stad
Brugge verrast en ingenomen. De Markt is overdekt met de lijken
onzer ongelukkige vrienden!"</p>
<p>"O, God, en mijn arme broeder?" kreet Witta.</p>
<p>"Wie kan het weten?" antwoordde Disdir op treurigen toon. "Een
gedeelte onzer mannen zijn op den burg gevlucht. Of Robrecht
behouden is of dood, dit is het geheim der duisternis."</p>
<p>Witta begon luid te kermen; Dakerlia stortte stille
tranen.</p>
<p>"Gij moet mij volgen, jonkvrouwen; ik wil u in eene veilige
schuilplaats brengen."</p>
<p>Maar deze woorden ontrukten de wanhopige meisjes eenen nieuwen
angstkreet, en zij sprongen terzijde, als boezemde Disdir Vos hun
eene diepe vervaardheid in.</p>
<p>"Ik begrijp", zeide hij, "dat gij liever in dezen Steen zoudt
blijven; maar het is onmogelijk. Morgen, bij het eerste daglicht,
zal men al de woningen der Erembalds en hunner vrienden aan de
plundering der woeste wapenlieden overleveren. Wie er zich in
bevindt, zal men vermoorden en martelen. Hier blijven is u zelven
veroordeelen tot den ijselijksten dood. Beeft niet; ik zal u
redden."</p>
<p>"O, dank, dank, mher Vos", riep Witta met opgehevene handen.
"Dit zal God u loonen in zijnen hemel!"</p>
<p>En zij meende tot Disdir te gaan; maar Dakerlia greep haren
arm en hield ze met koortsig geweld terug, terwijl zij haar
zeide:</p>
<p>"Onnoozele! Het is een strik; hij komt hier met Isegrims!"</p>
<p>Disdir Vos trad nader en zeide, in schijn kalm en treurig:</p>
<p>"Dakerlia, gij zijt onrechtvaardig jegens mij; ik vergeef het
u. Mijne eenige belooning zal zijn u te hebben gered ondanks u
zelve. Ja, ik kom hier met Isegrims. Verwijt het mij niet; want
daarin bestaat juist het hoogste bewijs van opoffering dat ik u
kan geven. Toen ik te midden van het gevecht mij bevond en aan de
zijde van mher Sneloghe den vijand hopeloozen weerstand bood,
bemerkte ik alras dat de Kerels zouden bezwijken. Dan dacht ik
aan u, Dakerlia; voor mijne oogen ontstond, als een a
<!-- Page 340 -->kelige droom, uwe marteling en uw vervaarlijke
dood. God zelf boezemde mij eene plotselijke gedachte in. Ik liep
in de gelederen der vijanden, huilde tegen de Kerels en veinsde
hen te bevechten. Na den slag vleide ik de Isegrims, spuwde
venijn tegen onze arme broeders, en won zoo het vertrouwen van
mher Gervaas Van Praet, den veldheer. Wat zal daarvan voor mij
het gevolg zijn? Door de Kerels als een verrader verfoeid, door
de Isegrims als een lafaard veracht. Ik verlies aan dit spel meer
dan mijn leven; ik verlies er mijne faam en mijne eer aan. Voor u
alleen, Dakerlia, om u te redden, om u tegen de wreede
mishandelingen der wapenknechten en tegen eenen ijselijken dood
te behouden, heb ik deze eeuwige schande aanvaard. De veldheer,
die meent dat ik rechtzinnig mijn zwaard tegen mijn geslacht heb
gekeerd, vroeg mij welken prijs ik voor mijn verraad eischte.
Weet gij wat ik hem met saamgevoegde handen heb toegeroepen? "O,
schenk mij het leven van jonkver Wulf; anders wil ik niet, anders
verlang ik niet!" Uwe oogen vragen mij wat mij tot zulke
slachtoffering van mij zelven aandrijft? Gij weet het. Het is
mijne schuld niet en ik spreek er niet van. In mijn geweten en in
mijn hart ligt mijne belooning."</p>
<p>Hij had deze reden op zulken toon van oprechtheid gesproken,
er was zooveel medelijden en treurnis in zijne stem, dat Dakerlia
haar mistrouwen geheel voelde vergaan. Ja, door eene plotselijke
omkeering haars gemoeds, bewonderde zij nu den man die haar tot
dan eenen diepen afkeer had ingeboezemd. Het was toch wel eene
daad van ongehoorde opoffering, zich dus der eeuwige oneer toe te
wijden, om twee ongelukkige meisjes te kunnen redden.</p>
<p>Dakerlia trad vooruit en reikte Disdir te hand.</p>
<p>"Heer, ik geloof in uwe edelmoedigheid", zeide zij. "Ik heb u
miskend; vergeef het mij. Beschik over ons lot: wij volgen
u."</p>
<p>Disdir leidde de jonkvrouwen over den donkeren neerhof. Hier
voelde Dakerlia dat de hand van Disdir gloeide en hij hare hand
koortsig drukte. Zij poogde zachtjes zich los te rukken; maar hij
hield haar vast totdat hij de bende wapenknechten had
bereikt.</p>
<p>"Ho, Dakerlia, Dakerlia, gij zijt ondankbaar en wreed!" gromde
hij. "Ik geef u meer dan mijn leven, en gij mistrouwt mij, als
ware ik uw vijand."</p>
<p>Dakerlia slaakte eenen zucht, doch antwoordde niet.</p>
<p>"Eerbiedigt en bewaakt deze jonkvrouwen", gebood Disdir Vos.
"Men volge <!-- Page 341 -->mij!"</p>
<p>Allen verlieten den Steen en daalden door de duisternis naar
de Spiegelrei.</p>
<p>De oude schalk Peter, zonder er zelfs aan te denken de poort
te sluiten, ging naar de zaal, waar zijne jonge meesteresse
daareven nog had geknield. Hij liet zich op eenen stoel vallen en
begon haar lot te beklagen en overvloedige tranen te storten.</p>
<p>Reeds een half uur zat hij daar, schier bewusteloos in zijne
droefheid verslonden, toen hij, het gerucht van sluipende
mannenstappen meenende te hooren, het hoofd ophief.</p>
<p>Inderdaad, door de opene deur der zaal zag hij in de halve
duisternis menschenschaduwen bewegen en zwaarden glinsteren.</p>
<p>Hij liet zich op de knie&euml;n vallen en smeekte reeds om
genade; maar toen hij den ridder herkende, die tot teeken van
geheim met den vinger op de lippen tot hem kwam, sprong hij op en
riep met verdoofde stem:</p>
<p>"Mher Sneloghe, gij hier, o, hemel! Vlucht, vlucht, de
Isegrims hebben de stad overrompeld. Zij zullen de Erembalds
vermoorden. Wapenknechten hebben het mij gezworen...."</p>
<p>Een tweede ridder, die met Robrecht in de zaal was getreden,
legde hem de hand op den mond en brak zijn gekerm af.</p>
<p>"Peter, waar is Dakerlia? Waar is mijne zuster?" vroeg
Robrecht.</p>
<p>De schalk verhaalde hem hoe Disdir Vos met een bende Isegrims
was gekomen, en hoe dezen de beide jonkvrouwen hadden
weggeleid.</p>
<p>Een sombere kreet van angst en afgrijzen bonsde op uit
Robrechts borst.</p>
<p>"Waar? Waar naartoe?" riep hij.</p>
<p>"Ja, heer, ik weet het niet. Naar de Isegrims zeker, naar de
gevangenis misschien."</p>
<p>Mher Sneloghe wrong zich de vuisten en sloeg zich de borst met
teekens der diepste vertwijfeling.</p>
<p>"Te laat, te laat!" zuchtte hij. "Dakerlia, mijne zuster in
handen van Disdir Vos! O, mijn God, wat akelig lot hebt Gij die
onnoozele slachtoffers voorbewaard? Zij insgelijks moeten boeten
voor den <!-- Page 342 -->gruwelijken moord? En niets, niets
kunnen doen voor hunne verlossing!"</p>
<p>De andere ridder greep hem bij den arm en zeide:</p>
<p>"Robrecht, wij moeten met haast deze plaats verlaten. Het is
een groot ongeluk dat u treft; maar hier kunnen wij niets nuttigs
meer verrichten."</p>
<p>"Deze plaats verlaten zonder Dakerlia, zonder mijne zuster?"
kermde mher Sneloghe. "Ach, hadde de dood mij getroffen dezen
nacht!"</p>
<p>"De vijanden kunnen komen; wij zouden bezwijken. Ons leven
behoort toe aan de verdediging van den burg; het hier langer
nutteloos wagen, ware verraad."</p>
<p>"Verraad, verraad?" mompelde Robrecht, terwijl hij zijnen
gezel lijdzaam volgde. "Ja, Eggard, verraad! Nu begrijp ik alles.
Disdir Vos had de wacht bij de Kathelijnepoort. Zoo had Burchard
het gewild. Disdir heeft ons verkocht en den Isegrims de poort
geopend...."</p>
<p>"Zwijg, zwijg", mompelde zijn gezel, "stap zacht, buk neder en
ga langs de huizen."</p>
<p>Zij slopen met looze stappen door de duisternis, tot bij den
hoek der Hoogstraat.</p>
<p>Hier werden zij uit een nevensstaand huis door Isegrims
bemerkt of gehoord; want men riep hun dreigend het: "Wie daar?"
toe, en onmiddellijk snorden drie of vier pijlen boven hunne
hoofden voorbij.</p>
<p>Zij liepen op de brug van den burg. Daar stonden voor de poort
een twintigtal Kerels op hen te wachten.</p>
<p>De poort werd voor hen en hunne gezellen geopend, en dan weder
gesloten.</p>
<p>De egge daalde neder, en de diepste stilte verving het lichte
gerucht, dat hunne komst had veroorzaakt.</p>
<h4>Voetnoten:</h4>
<a name='Footnote_65_65'></a><a href='#FNanchor_65_65'>[65]</a>
<div class='note'>
<p>Eene mijl van Brugge, op de baan naar Kortryk.</p>
</div>
<a name='Footnote_66_66'></a><a href='#FNanchor_66_66'>[66]</a>
<div class='note'>
<p>Dit oud lied, in 1847 ontdekt en uitgegeven, is te vinden In
de Nederlandsche Dichterhalle, van prof. Heremans, in de Nederl.
Geschiedzangen van Dr.J.Van Vloten en in Trois chants
historiques, van De Coussemaker.</p>
</div>
<a name='Footnote_67_67'></a><a href='#FNanchor_67_67'>[67]</a>
<div class='note'>
<p>"Het verhaal van Galbertus (zegt de hr. KERVYN DE LETTENHOVE,
t. I, p. 389) laat toe te gelooven dat de eedgenooten werden
verraden door Disdir ... Hij hoopte daardoor te doen vergeten
welk deel hij genomen had aan de misdaad."</p>
</div>
<a name='Footnote_68_68'></a><a href='#FNanchor_68_68'>[68]</a>
<div class='note'>
<p>Zie het verhaal van dit gevecht en de vlucht der Kerels op den
burg bij GALBERTUS, pp. 293 en 294.</p>
</div>
<hr style='width: 65%;'>
<!-- Page 343 -->
<a name='XVII'></a>
<h2>XVII</h2>
<br>

<p>Des anderen daags, zoohaast het klaar dag was geworden, had de
kastelein Hacket aan alle kanten boven de muren een zeker getal
schildwachten gesteld, en dan de horens doen blazen en bevel
rondgezonden, dat alwie zich binnen den burg bevond, op het plein
zou vergaderen.</p>
<p>Hij wilde door dezen oogenschouw het verlies afmeten dat zij
in het noodlottig nachtgevecht hadden geleden, en tevens zijne
overblijvende macht berekenen.</p>
<p>Daar stonden nu de Kerels en hunne oversten in gelederen
geschaard, te midden van den burg. Zij konden ten hoogste nog
vierhonderd in getal zijn. Achter hen hielden zich de tien of
twaalf Kerlinnen, die met hunne mannen binnen Brugge gekomen
waren. Eene geringe bende gewapende poorters vormde den
linkervleugel.</p>
<p>Verder, naar den kant van het Gyselhuis, stond een groote hoop
ongewapende poorters, waartusschen insgelijks vele vrouwen. Dezen
waren op den burg gekomen als arbeiders of handelaars, om een
hoog dagloon te verdienen of door het verkoopen van drank of
eetwaren winst te doen.</p>
<p>Voor de deur van het kloostergebouw zag men eenige kanunniken
en klerken die, ofschoon niet geroepen, buiten waren gekomen om
te zien wat er op het plein geschiedde.</p>
<p>Zeer verschillend was de houding van al deze lieden. De
Kerels, alhoewel hunne kleederen waren gescheurd of doorhakt en
velen een verband aan hoofd of arm droegen, zagen er moedig en
trotsch uit. Het ongeluk van dezen nacht, door het verraad van
eenen valschen broeder hun berokkend, had hen diep verbitterd en
met wraakzucht vervuld; doch hun vertrouwen in eene eindelijke
zegepraal was er niet door verminderd. Zij wisten dat op dien dag
het groote Kerlenleger in het Wolvennest-bosch vergad
<!-- Page 344 -->eren zou. Morgen reeds misschien zou graaf
Willem Van Loo naar Brugge komen afgezakt, en zouden dan
vijftien- of twintigduizend Kerels eenige moeite hebben om de
Isegrims te verpletten of te verstrooien, als de rukwind het
stof?</p>
<p>Zoo gerust en zoo vertrouwend waren de Brugsche arbeiders,
zoetelaars en vrouwen niet. De mannen keken treurig en met den
schrik op het aangezicht naar de Kerels, in de zwakke hoop dat
dezen iets ten hunnen gunste zouden beslissen; de vrouwen weenden
en hieven biddend de handen in de hoogte, God de wreede ramp
klagende die hen zoo onverwachts van hunne kinderen had
gescheiden om hen toe te wijden aan eenen schrikkelijken
dood.</p>
<p>Zij wisten dat men bij het aanbreken van den dag eenen bode
naar den vijand had gezonden, met den last om oorlof te verzoeken
om de onschuldige poorters en vrouwen uit den burg te laten gaan;
maar, eilaas, hij was wedergekeerd met het droevig antwoord dat
de ridders al degenen die met de moordenaars van graaf Karel zich
op den burg bevonden, als medeplichtig aan de gruwelijke misdaad
beschouwden, en zonder genade zouden dooden en martelen wie, om
den burg te verlaten, zich buiten eene poort durfde vertoonen.
Zelfs hadden de ridders geweigerd de kanunniken en leekebroeders
van St-Donaas bij het vellen van dit vonnis uit te zonderen
zoolang de bisschop over hun lot niet zou hebben beslist, dewijl
men in het leger wel meende te weten dat sommige kanunniken het
met den proost van St-Donaas hielden.</p>
<p>Robrecht Snelooghe stond voor de gelederen zijner
Ravenschootsche Kerels. Hij liet het hoofd hangen en scheen
onverschillig aan hetgeen er rondom hem geschiedde. Dakerlia,
zijne verloofde, Witta, zijne zuster, in de macht van zijnen
vijand, van den snoodaard, die zoo laf zijn geslacht en zijn
vaderland had verraden! Dit schromelijk gepeins vervolgde hem als
eene nachtmare en hield zijne geestkracht verslonden. In zijne
ooren bromde de schaamtelooze taal van Disdir Vos, daar hij
Dakerlia bedreigde en haar zijne liefde aanbood! Voor zijne oogen
spookte het tooneel van den smaad en de mishandelingen waarmede
hij de arme Witta bejegende! Dakerlia, de moedige, fiere Dakerlia
zou hem verstooten en verachten, en hij, de booze, wat zou hij
doen? Was het een voorspellend gezicht, de gemartelde lijken die
in het verschiet voor zijne blikken heendreven?</p>
<!-- Page 345 -->
<p>Hij was wel ongelukkig, de arme ridder. Waar bevonden zich
Dakerlia en zijne zuster? Welk was hun lot? Zou hij hen nog ooit
wederzien? Deze onzekerheid pijnigde hem verschrikkelijk, en deed
zijn minnend hart bloeden.</p>
<p>De andere oversten en de Kerels eerbiedigden Robrechts smart,
waarvan de bron hun bekend was; zij staarden soms ontroerd op hem
en schudden medelijdend het hoofd.</p>
<p>Slechts een enkele Kerel aanschouwde hem half spottend en met
eenen glimlach van misprijzen. Het was Burchard, die in zich
zelven mompelde dat het eene lafheid was over het lot van vrouwen
te treuren en den moed te laten zakken, wanneer land en vrijheid
in gevaar verkeerden.</p>
<p>Burchard was woedend en verbitterd; een gevoel van verdriet of
van nijd ontstelde hem. In het nachtgevecht had hij meer dan de
helft zijner Houtkerels verloren, terwijl integendeel de bende
van Ravenschoot bijna geheel door het lot was gespaard geworden.
Ingelram Van Eessen en zijne gezellen, die Burchard den moord
hadden helpen plegen, waren niet in den burg. Hunne meeste mannen
uit het Noord-Vrije vermiste men insgelijks. Waren zij in den
nachtelijken strijd gesneuveld, of hadden zij hun behoud in de
vlucht gevonden?</p>
<p>Zoo was Burchards macht veel verminderd, en zoo bekwam de
invloed van Robrecht, dien hij bedektelijk als zijnen vijand
beschouwde, op de bezetting het overwicht. Deze gedachte kwetste
en vernederde hem.</p>
<p>Toen de oogenschouw was ge&euml;indigd en de optelling gedaan,
deelde de kastelein Hacket verschillige bevelen uit, tot het goed
bewaken der wallen en tot het versterken van zekere zwakke
plaatsen van den burg. Hij gebood dat men in allernaast twee der
poorten van achter met eenen aarden dijk zou afsluiten, opdat
men, in geval van bestorming, al de beschikbare macht tot de
verdediging der andere twee poorten zou kunnen aanwenden. Het was
te vermoeden, dacht hij, dat de Isegrims, door hunne overwinning
aangemoedigd, nog dien dag eenen aanval tegen den burg zouden
wagen. Daarom moest men zooveel steenen mogelijk boven de muren
dragen, en het vuur onder de ketels me<!-- Page 346 -->t ziedende
olie immer onderhouden. Hij eindigde met elkeen tot
onversaagdheid en vertrouwen aan te manen, en gaf hun de
verzekering dat morgen of overmorgen, in alle geval binnen
weinige dagen, het groote Kerlenleger hunne vijanden zou komen
verstrooien.</p>
<p>Dan deed hij nog eens de horens blazen en zond allen naar
hunne wacht boven de wallen, of naar den hun opgelegden
arbeid.</p>
<p>Hij zelf begaf zich naar de proostdij om zijnen broeder
Bertulf den uitslag der optelling te gaan mededeelen.</p>
<p>Robrecht bleef op het plein om den arbeid zijner mannen te
bestieren, die belast waren achter de poort, die nevens des
kasteleins Steen uitgang naar de Vischmarkt gaf, eenen dijk van
aarde en steenen op te werpen.</p>
<p>Hij wandelde in treurige mijmerij over en weder, aan niets
denkende dan aan Dakerlia en aan zijne zuster, gaf nu en dan in
verstrooidheid een bevel aan de arbeiders, doch liet even ras
weder het hoofd op de borst zakken, om zijne pijnlijke droomen
voort te zetten.</p>
<p>De dijk achter de Hoogpoort was bijna voltooid, toen de jonge
kanunnik Ludgard, die Robrecht een vriend was, hem naderde en op
troostenden toon zeide:</p>
<p>"Mher Sneloghe, ik heb van den heer proost de reden uwer
droefheid vernomen. Gij zijt wel ongelukkig, inderdaad; uw lot
boezemt mij een diep medelijden in."</p>
<p>"Eilaas", zuchtte Robrecht, "zoo, door eenen enkelen slag
mijne zuster en mijne bruid verliezen! alwat mij dierbaar was op
aarde!"</p>
<p>"Maar, vriend Sneloghe, wanhopen moogt gij toch niet",
murmelde Ludgard.</p>
<p>"O, mijn God!" kreet Robrecht, zich de hand aan het voorhoofd
slaande, "niets, niets kunnen doen tot hunne verlossing! Dakerlia
in de macht van Disdir Vos! Het hart verkrampt mij van schrik....
De snoode verrader is tot alles bekwaam. Neen, de lafaard zou
niet terugwijken voor de gruwelijkste euveldaad.... En ik, ik
weet het; ik zou mijnen laatsten druppel bloed willen storten om
haar uit zijne klauwen te redden, en, ach, ik ben machteloos als
een kind, ik kan niets, niets!"</p>
<p>Bij deze woorden wrong hij de vuisten zoo geweldig, dat zijne
vingeren hoorbaar kraakten; hij scheen inderdaad aan de diepste
wanhoop overgeleverd.</p>
<!-- Page 347 -->
<p>"Nu, Robrecht", sprak de kanunnik, "gij moogt uw ongeluk niet
overdrijven; het is door zich zelf reeds groot genoeg. Waarom
denkt gij dat Dakerlia Wulf en uwe zuster in de macht van Disdir
Vos zich bevinden?"</p>
<p>"Heeft hij ze niet uit hunne woning gerukt?"</p>
<p>"Inderdaad, de heer proost heeft het mij gezegd; maar Disdir
Vos is aan het hoofd van wapenknechten in sher Wulfs Steen
gekomen. Hij handelde dus op bevel van mher Gervaas Van Praet.
Acht gij dezen ridder bekwaam om vrouwen te laten mishandelen?
Neen, niet waar? Gij kent hem genoeg om te weten dat hij het
Disdir Vos evenmin zou toelaten? Mijne meening is dat de verrader
Disdir Vos, om zich op u te wreken, Dakerlia en uwe zuster den
veldheer heeft aangewezen als kunnende hem in zekere gevallen tot
gijzelaressen verstrekken. Hij heeft de beide jonkvrouwen aan
mher Gervaas overgeleverd, en nu zitten zij waarschijnlijk ergens
gevangen. Misschien zijn zij buiten Brugge gevoerd, om u en uwe
vrienden te beletten eenige poging tot hunne verlossing te
beproeven."</p>
<p>Robrecht had zich een oogenblik door deze troostende
overwegingen laten verleiden. Nu echter schudde hij moedeloos het
hoofd.</p>
<p>"Ik hoop niets", zeide hij, "het ergste moet mij
gebeuren."</p>
<p>"Hoe? Ik begrijp u niet."</p>
<p>"Het is de straf der gruwelijke misdaad. Zij begint met
mij."</p>
<p>"Maar wat schuld hebt gij aan den moord des graven,
Robrecht?"</p>
<p>"Ach, ik heb er den gansenen nacht wakende aan gedroomd",
zuchtte mher Sneloghe. "Wat schuld, Ludgard? Is de moordenaar
Burchard niet van het bloed der Erembalds, evenals ik? Is het
daarom niet dat de proost, dat de kastelein en ik gedwongen zijn
hem te verdedigen? De bloedplicht maakt ons verantwoordelijk voor
zijne daden...."</p>
<p>"Maar, Robrecht, God, die de hoogste rechtvaardigheid is,
oordeelt zoo niet. Hij loont ieder volgens zijne werken. Binnen
weinige dagen zal de nieuwe graaf met het Kerlenleger voor Brugge
verschijnen. Hij zal uwe verloofde en uwe zuster tegen gevangene
ridders uitwisselen.... Kom, mijn vriend, heb moed!"</p>
<!-- Page 348 -->
<p>Een soort van spotgrijns trok Robrechts lippen te zamen.</p>
<p>"Moed?" schertste hij. "De wanhoop is ook moed, en zij maakt
mij bekwaam tot blinde onversaagdheid. Kome de vijand, hij
bestorme den burg, ik weet wel wie met vurige begeerte den dood
zal zoeken...."</p>
<p>Na eene wijl stilte greep de kanunnik mher Sneloghe de hand en
zeide:</p>
<p>"Neen, Robrecht, weersta de sombere vertwijfeling. Hare
voorname bron is de onzekerheid waarin gij u aangaande het lot
uwer zuster en uwer verloofde bevindt; ik begrijp het wel."</p>
<p>De jonge ridder knikte bevestigend.</p>
<p>"Welnu, vertrouw dan op mijne hulp, om dit lot te kennen."</p>
<p>"Op uwe hulp?" mompelde Robrecht verbaasd. "Hoopt gij den burg
te kunnen verlaten?"</p>
<p>"Luister, het is nog een geheim. Wij kunnen den proost, noch
den Kerels hier van eenig nut zijn. Wij hebben brieven aan pijlen
gehecht en deze langs verschillige zijden in de stad doen
schieten. Op dezelfde wijze is ons reeds antwoord toegekomen. De
abt van het klooster te Eeckhout zal zich tot den veldheer
begeven, om voor ons oorlof te bekomen tot het verlaten van den
burg met de reliquie&euml;n en gewijde vaten. Hij kan dit oorlof
niet blijven weigeren. Zoohaast ik in de stad ben, zal ik naar de
plaats vernemen waar jonkver Wulf en uwe zuster zich bevinden, en
ik zal wel eenig middel uitvinden om er u van te berichten. Ik
ken vele ridders en bezit invloed genoeg bij mher Gervaas om de
arme jonkvrouwen tegen den verrader Disdir Vos te
beschermen."</p>
<p>Robrecht greep de beide handen van den kanunnik en drukte ze
dankbaar. Hij glimlachte; het scheen dat deze weinige woorden hem
hadden getroost en eenen helderen straal van hoop in zijn hart
hadden geworpen.</p>
<p>Nog gedurende eenigen tijd koutte hij meer opgeruimd met den
kanunnik; dan ziende dat zijne mannen hunnen arbeid hadden
voltooid, zeide hij dat hij op de wallen moest gaan om te zien of
alles aan de zijde naar de Markt, met welker verdediging hij was
belast, tot het afweren van eenen storm in gereedheid was.</p>
<!-- Page 349 -->
<p>Hij dankte nog eens den kanunnik voor zijne troostende
belofte, en beklom dan, door zijne mannen gevolgd, den hoogen
vestingmuur.</p>
<p>Nadat hij zijne bevelen had uitgedeeld, wandelde hij achter de
kanteelen over en weder en schouwde over de Markt naar den
vijand, die buiten het bereik der pijlen in en voor de huizen
zich hield.</p>
<p>Veel bedrijvigheid bemerkte hij niet tusschen hen; zij schenen
te rusten, en waarschijnlijk zouden zij dien dag niets
ondernemen.</p>
<p>In dit vermoeden werd hij bevestigd door den kastelein Hacket,
die hier bij hem kwam en zeide:</p>
<p>"De vijand zal heden geenen aanval wagen, en misschien morgen
evenmin."</p>
<p>"Mij dunkt insgelijks dat zij ginder gansch ondadig zijn",
antwoordde Robrecht; "maar, oom, hoe kunt gij hunne inzichten
kennen?"</p>
<p>"Ik weet het door eenen brief dien men in den burg geschoten
heeft. De brief zegt dat de Isegrims niets zullen ondernemen
voordat de Gentenaars met de groote stormtuigen aankomen?"</p>
<p>"De Gentenaars?" herhaalde Robrecht, het hoofd ontevreden
schuddende. "De poorters van Gent waren onze vrienden, en zij
insgelijks haatten de Isegrims, die hunne reeds ingekorte
vrijheden bedreigden. Eilaas, de moord van graaf Karel heeft hen
nu vijanden der Kerels gemaakt!"</p>
<p>"Toch niet; gij misgrijpt u. Geen enkel poorter zal tegen ons
willen optrekken; maar de stormtuigen behooren tot den burg van
Gent, en de kastelein dier stad heeft al de mannen der kroon tot
zijne beschikking. Dezen zijn het die de stormtuigen zullen
aanvoeren. Zij kunnen zich nog eenige dagen laten wachten; in dit
geval beklaag ik hen: zij zullen hier het groote Kerlenleger
vinden en al hun stormtuig verliezen."</p>
<p>"Maar, oom, is het bericht dat gij hebt ontvangen geene list
om onze waakzaamheid te doen verslappen?"</p>
<p>"Neen; ik meen het schrift te herkennen. Het is van eenen
verkleefden vriend der Kerels. Zie, de brief is
onderteekend."</p>
<p>Hij reikte zijnen neef een geopend stukje perkament. Deze
bestaarde het eene wijl en mompelde:</p>
<p>"Wat beduidt het beeld van eenen rooster, dat men onder de
letter E heeft geteekend?"</p>
<!-- Page 350 -->
<p>"Begrijpt gij het niet? Elfrid Rooster, den graankoopman die
bij den Maalberg woont. Van op zijn dak kan hij in den burg
schieten. Hij is poorter van Brugge, alhoewel een trouwe Kerel.
Wij mogen geloof hechten aan zijn bericht. Nu ben ik voornemens
de meeste mannen naar beneden te zenden om te gaan
rusten...."</p>
<p>"Zie, zie!" kreet Robrecht eensklaps, "wat geschiedt ginder,
bij de St-Christoffelskapelle? Een groote toeloop van ridders en
wapenknechten!"</p>
<p>"Mij dunkt", murmelde de kastelein, "dat ik twee bazuinblazers
bemerk."</p>
<p>"Inderdaad, en eenen wapenbode. Zij zullen ongetwijfeld naar
den burg komen, om ons eene boodschap te brengen."</p>
<p>"Zij heffen eene witte baander in de hoogte, om ons het
opschorsen der vijandelijkheden te vragen. Hijsch ten teeken van
toestemming de vredevlag in de hoogte."</p>
<p>Mher Sneloghe volvoerde dit bevel, keerde terug bij zijnen oom
en schouwde weder over de Markt.</p>
<p>"Wat mag dit beteekenen?" zeide hij. "Vijf of zes priesters
achter den wapenbode! Misschien een antwoord van den bisschop op
des proosts brieven? Nu is het wapenstilstand; wij hebben niets
van den vijand te vreezen. Ik loop haastig mijnen oom, den
proost, verwittigen."</p>
<p>De tijding van de komst der priesters verspreidde zich
onmiddellijk door den burg, en iedereen kwam buiten op het plein;
zelfs de Kerels, die op de muren geene vaste wacht hadden,
daalden naar beneden.</p>
<p>Welhaast werd de poort geopend en de wapenbode met zijn gevolg
binnengelaten.</p>
<p>De proost en de kanunniken herkenden in dengene die de
aanleider der priesters scheen, den abt van St-Pietersklooster,
te Thourout. Zij stuurden hem hunne groetenissen toe, poogden het
doel zijner komst te vernemen, en noodigden hem uit om in de
proostdij te treden. Zij hadden eerst de vaste hoop gehad dat hij
gezonden was om, in naam van den bisschop, de ontheiligde kerk te
herwijden; maar zijne kwaadvoorspellende houding en zijn
stilzwijgen boezemden hun nu eenige vrees in.</p>
<!-- Page 351 -->
<p>De abt, zonder iemand te hebben geantwoord, bleef op het
midden van het plein staan, en las met luider stemme eenen
Latijnschen brief af, waarbij door Simon, bisschop van Noyon, al
degenen die tot den moord van graaf Karel hadden geraden of
geholpen, of de wapens hadden opgenomen om de moordenaars te
verdedigen, in den ban der heilige Kerk geslagen werden en van de
gemeenschap der Christenen afgezonderd.</p>
<p>Onmiddellijk daarop verhief hij de stem nog meer, opdat elk
hem mocht verstaan, en zeide in de Dietsche taal tot de omstaande
menigte:</p>
<p>"Het zij u kond dat de bisschop Simon, van Noyon, al degenen
die zich in dezen burg ter verdediging der moordenaars van graaf
Karel van Denemarken bevinden, alsook de plaats waar de
gruwelijke misdaad werd gepleegd, met den kerkelijken banvloek
slaat. Geene godsdienstige plechtigheden mogen hier nog
geschieden, noch mis gelezen, noch biecht gehoord. Niemand heeft
hier nog deel aan de verdiensten der heiligen of aan het gebed
der Christenen; en wie er sneuvelt of sterft, is gedoemd tot het
eeuwige vuur der helle<a name='FNanchor_69_69'></a><a href=
'#Footnote_69_69'><sup>[69]</sup></a>!"</p>
<p>De vrouwen en poorters, die zich tegen hunnen wil in den burg
bevonden, hieven de armen klagend in de hoogte of huilden van
angst en vervaardheid, bij het schromelijk oordeel dat de abt
over hen had uitgebliksemd.</p>
<p>Op de Kerels deed deze afkondiging eenen min diepen indruk.
Zij zagen er somber en verstoord uit en mompelden bittere
woorden, doch luisterden met ontzag naar des bisschops vonnis,
dat zij ontvingen als eenen harden slag, doch waaronder zij
evenwel niet plooiden. De abt verklaarde dat hij van den veldheer
oorlof had bekomen om de kanunniken en andere geestelijke lieden
den burg te doen verlaten, de proost Bertulf alleen daarvan
uitgezonderd. Hij eischte als een recht dat men de kanunniken al
de gewijde vaten, kerksieraden en wat meer tot het uitoefenen van
den godsdienst behoorde, liete medenemen.</p>
<!-- Page 352 -->
<p>Toen de vrouwen en ongewapende poorters hoorden dat de
geestelijken uit den burg mochten gaan, vielen zij geknield neder
en kropen voor des abts voeten, zijne bescherming bij den
veldheer afbiddende. Zij toch waren tegen hunnen wil en door
verrassing op den burg gesloten geworden. Zij waren onschuldig
aan alle kwaad. Men kon toch niet onrechtvaardig en wreed genoeg
zijn om hen in den banvloek te begrijpen en hen de wettige wraak
der ridders over te leveren, als hadden zij schuld aan den moord
des graven. Hunne vrouwen, hunne ouders weenden over hun lot. Zij
zouden hun leven lang den abt zegenen, indien hij bij den
veldheer de verlossing van zoovele goede, maar ongelukkige
Christenen wilde bewerken.</p>
<p>De abt beloofde hun eene poging ten hunnen voordeele te
beproeven; en toen hij van den proost en van de oversten der
Kerels de verzekering had bekomen dat zij het wegdragen der
gewijde zaken niet zouden beletten, verliet hij den burg met zijn
gevolg.</p>
<p>De kanunniken en de kloosterbroeders begonnen onmiddellijk de
gewijde vaten, kruisen, kazuifels, kandelaars en al de
kostbaarste kerksieraden van de autaars en uit de sakristijnen
weg te nemen, en buiten den burg naar de St-Christoffelskapelle
te dragen<a name='FNanchor_70_70'></a><a href=
'#Footnote_70_70'><sup>[70]</sup></a>.</p>
<p>Boven de Hofpoort en den muur van wederzijde had de kastelein
Hacket een honderdtal Kerels gesteld, die daar met den boog
geschouderd, tegen alle verrassing van buiten moesten waken.</p>
<p>Op de Markt, voor den uitgang der Hofstraat, hielden zich
eenige Brugsche ridders, gesteund door eene bende wapenknechten,
dermate geschikt, dat al wie den burg verliet of er binnen wilde
gaan, te midden door deze wacht moest stappen. Diensvolgens was
het onmogelijk dat een enkele Kerel ontsnapte, aangezien de
wakende ridders met al de Erembalds persoonlijk in betrekking
waren geweest, en de Kerels aan hunne lange baarden en blauwe
kleeding herkennelijk waren.</p>
<p>Robrecht, die op het plein stond en het gaan en k
<!-- Page 353 -->omen der priesters in gedachten gadesloeg, zag
Ludgard met eene vracht autaarkleederen op de armen uit de kerk
komen. De jonge ridder herinnerde den priester door een gebaar de
belofte welke hij hem aangaande zijne zuster en zijne verloofde
had gedaan, en Ludgard bevestigde hem door het knikken des
hoofds, dat hij de aanvaarde zending met ijver en liefde zou
vervullen.</p>
<p>Eenigen der ongewapende poorters en vrouwen waren tusschen of
achter de priesters buiten den burg geslopen; maar niet zoohaast
hadden de ridders en de wapenknechten hen bemerkt, of men had
pijlen op hen gemikt, zwaarden tegen hen opgeheven en hen onder
schrikkelijke bedreigingen terug binnen den burg gejaagd.</p>
<p>Intusschen deed de kastelein eenen der poorters, Jan Harinc
genaamd, met hem geheimelijk in de proostdij treden. Hij raadde
hem aan den burg te verlaten met de andere poorters, die
ongetwijfeld, op verzoek van den abt en als waarlijk onschuldig,
oorlof zouden bekomen om naar huis te gaan.</p>
<p>In den eerste wilde Jan Harinc daarin niet toestemmen; hij
had, zeide hij, de zijde der Kerels gekozen, en zou nu lief en
leed met hen deelen, totdat de nieuwe graaf hen kwame verlossen.
Maar toen de kastelein hem deed begrijpen dat hij buiten den burg
hun grootere, ja, onschatbare diensten kon bewijzen, waarvoor men
hem na den oorlog zeer mild zou beloonen, gaf hij eindelijk zijne
toestemming.</p>
<p>Hierop gelastte hem de kastelein, de verrichtingen des vijands
geheimelijk te bewaken en zijne ontwerpen af te spieden. Hij
moest de berichtingen, welke hij kon verzamelen, aan den
graankoopman Elfrid Rooster overbrengen. Deze kon goed schrijven
en, daar hij op den hoek van den Maalberg woonde, was het hem
gemakkelijk, zonder door den vijand gezien te worden, pijlen met
brieven tegen den hoogen muur van St-Donaas te schieten, en van
deze pijlen kon geen enkele zijn doel missen of verloren gaan,
dewijl zij onfeilbaar op het kerkhof moesten vallen.</p>
<p>De Bruggeling legde zijne wapens af en begaf zich tusschen de
groep met treurende poorters, die nog immer, bevend van angst, op
den uitslag wachtten der poging welke de abt had beloofd ten
hunnen voordeele bij den veldheer te beproeven.</p>
<!-- Page 354 -->
<p>Er kwam geene tijding; de wanhoop greep de arme poorters aan;
de vrouwen klaagden en kermden luid, als zagen zij reeds den dood
voor hunne oogen spoken.</p>
<p>Nog altijd gingen de priesters en kloosterbroeders, met
kostbare voorwerpen beladen, uit en in den burg. De overvoering,
die nu reeds een paar uren had geduurd, ging ten einde loopen;
want reeds waren eenigen der dragers met ledige handen uit kerk
en klooster gekomen.</p>
<p>De vertwijfeling der onschuldige poorters vermeerderde bij de
overtuiging dat de veldheer de bede des abts had verworpen;
eenige vrouwen rukten zich de haren uit, anderen lieten zich
huilende ten gronde vallen.</p>
<p>Terwijl Robrecht verstrooid doch met medelijden het tooneel
hunner verschriktheid aanschouwde, trad de kanunnik Ludgard, die
nog niet eens was teruggekeerd, de Hof poort binnen en deed reeds
van verre tot mher Sneloghe een teeken, dat hij hem zou
volgen.</p>
<p>Robrecht ging hem achterna tot op het midden van het
plein.</p>
<p>"Welnu, kanunnik, brengt gij mij eenige tijding?" vroeg hij
met verdoofde stem, om niet door de over en weder gaande Kerels
te worden gehoord.</p>
<p>Ludgard knikte bevestigend.</p>
<p>"Gij weet waar zij zijn?"</p>
<p>"Ja; men heeft hen opgesloten; en men houdt hen gevangen in
eene benedenkamer van sher Disdirs Steen, in de Moerstraat."</p>
<p>"Hemel! zij zijn dus waarlijk in de macht van Disdir Vos!"
kreet Robrecht.</p>
<p>"Eilaas, ja!"</p>
<p>"Heeft hij hen mishandeld?"</p>
<p>"Ik weet het niet; zij weenen en kermen den ganschen dag."</p>
<p>"Zij weenen en kermen? O, de booze lafaard!"</p>
<p>"Misschien, Robrecht, heeft mher Vos hen evenwel niet
mishandeld; hunne wanhoop schijnt eene andere oorzaak te hebben.
Zij gelooven dat gij in het nachtgevecht gesneuveld zijt."</p>
<p>"Ha, de verrader! Ik begrijp kanunnik: hij heeft Dakerlia
mijnen dood aangekondigd, in de hoop dat hij haar dus zal kunnen
overhalen om hem hare hand te schenken. Maar hij kent Dakerlia
niet! Gij hebt haar gezegd, niet waar, dat ik leef en onverpoosd
aan haar denk?"</p>
<!-- Page 355 -->
<p>"Gij misgrijpt u, Robrecht", antwoordde de kanunnik op
haastigen toon. "Ik heb uwe zuster noch jonkver Dakerlia gezien.
Luister en onderbreek mij niet; het kon voor mij gevaarlijk
worden, indien men bemerkte dat ik zoolang in geheime samenspraak
met u blijf. Onmiddellijk nadat ik uit den burg was gegaan, hield
ik mij bezig met het vervullen mijner belofte. Natuurlijk richtte
ik mij naar sher Disdirs Steen. Daar woont eene oude meid, die
mijn biechtkind is. Van haar vernam ik wat ik u heb gezegd. De
jonkvrouwen kon ik niet naderen. Zij worden bewaakt door twintig
wapenknechten, die allen toegang tot hen afgesloten houden....
Nu, wat beduidt dit blij gejuich? Ha, de arme poorters mogen den
burg verlaten!"</p>
<p>Inderdaad, er was een wapenbode verschenen die vanwege den
veldheer de toelating had gebracht om de poorters van Brugge uit
den burg te laten gaan. Zijne afkondiging was onthaald geworden
met vreugdekreten, dankzeggingen en gejubel. Hadde hij niet het
bevel medegedeeld dat de poorters en hunne vrouwen slechts stil
en met tragen stap over de brug mochten gaan, zij zouden waarlijk
door de Hoogpoort zingend en juichend op de Markt gestroomd
zijn.</p>
<p>Nu verlieten zij den burg bij kleine groepen en stapten
langzaam tusschen de wapenknechten en ridders door, die hen wel
nauwkeurig bekeken, doch niemand terugdreven.</p>
<p>De bode verklaarde in naam van mher Gervaas Van Praet, dat de
wapenstilstand ging ophouden en voortaan elkeen, wie hij ook
waren, die den burg poogde te verlaten, zou worden gedood of
gehalsrecht, als medeplichtig aan den moord des graven.</p>
<p>"Ik moet u in allerhaast verlaten, Robrecht", zeide de
kanunnik, hem bedektelijk de hand drukkende. "Blijf welgemoed; ik
zal zooveel mogelijk over jonkver Dakerlia en over uwe zuster
waken...."</p>
<p>"Heb dank om uwe edelmoedige vriendschap, kanunnik; mijne
droeve ziel overlaadt u met zegeningen; mijn gansch leven blijf
ik u dankbaar."</p>
<p>Ludgaard verwijderde zich met den wapenbode.</p>
<p>Achter hen werd de Hofpoort gesloten en de stormegge
nedergelaten.</p>
<!-- Page 356 -->
<p>Robrecht legde zich de hand aan het voorhoofd en bleef lang te
midden van het plein staan, zoo diep in gedachten verslonden en
zoo beweegloos dat hij, voor degenen die hem zagen, het voorkomen
had van een steenen beeld.</p>
<h4>Voetnoten:</h4>
<a name='Footnote_69_69'></a><a href='#FNanchor_69_69'>[69]</a>
<div class='note'>
<p>De bisschop Simon sloeg met het zwaard des bans de
heiligschenners en verraders, verbood alle geloovigen hen te
helpen, en bliksemde den kerkelijken banvloek uit over al degenen
die hen tot het plegen hunner misdaad hadden geholpen.</p>
<p>GALB., p. 279.</p>
</div>
<a name='Footnote_70_70'></a><a href='#FNanchor_70_70'>[70]</a>
<div class='note'>
<p>GALBERTUS, p. 302.</p>
</div>
<hr style='width: 65%;'>
<a name='XVIII'></a>
<h2>XVIII</h2>
<br>

<p>Het was avond. De oude Bertulf zat in eene kamer der proostdij
voor eene tafel waarop vele gouden muntstukken, eenige kostbare
juweelen en zelfs eene vorstenkroon lagen geschikt. In groote
verslondenheid vergeleek de proost deze voorwerpen met de
aanteekeningen eener lijst, welke hij uit een ijzeren koffertje
had genomen; en hij schreef den uitslag van zijn onderzoek op een
blad perkament.</p>
<p>Ongetwijfeld was de proost bezig met den schat des graven,
welke hem door den jongen Frumold was overgeleverd, na te zien en
zijne waarde te berekenen, opdat noch graaf Willem, noch wie het
ook ware, de Kerels zou kunnen betichten daarvan het minste
gedeelte te hebben achtergehouden of vervreemd.</p>
<p>Sedert lang stoorde een ver gerucht hem in zijne berekening,
en hij hief dikwijls luisterende het hoofd op. Hij meende
verwarde stemmen te hooren galmen, een geraas doormengd met
luidere klanken, als ware er tusschen de Kerels der bezetting een
twist opgerezen.</p>
<p>Telkens had hij echter zijn onderzoek hernomen en voortgezet.
Nu was het gerucht geheel vergaan; de proost laadde het geld en
de juweelen in den koffer en greep eenen gesloten zak, om den
inhoud er van op de tafel uit te storten, toen Hacket, zijn
broeder, morrende en zichtbaar spijtig in de kamer trad.</p>
<p>"<!-- Page 357 -->Welnu, kastelein", vroeg Bertulf, "wat
geschied daarbuiten? Ik zou hebben gaan denken dat de Isegrims
den burg hadden aangevallen...."</p>
<p>"Aan een erger gevaar zijn wij ontsnapt, broeder", antwoordde
Hacket.</p>
<p>"Inderdaad, gij ziet er gansch ontsteld uit. Welk gevaar?"</p>
<p>"Gij weet, Bertulf, dat onze neef Robrecht het ontwerp heeft
opgevat om eenen nachtelijken uitval te wagen, in de hoop dat hij
zijne zuster en jonkvrouw Dakerlia uit des vijands macht zou
kunnen verlossen."</p>
<p>"Ja, ja, kastelein, het is een gevaarlijk spel; maar vermits
wij er hebben in toegestemd, is er niet meer op terug te komen.
Robrecht mag niemand dwingen; slechts mannen van goeden wil mag
hij tot zijne vermetele poging medenemen. Heeft hij misschien
deze voorwaarde miskend?"</p>
<p>"Neen, dit is het niet. Wij hebben ongelijk gehad Burchard
niet over dien gevaarlijken uitval te raadplegen. Robrecht heeft
zijn voornemen insgelijks voor Burchard verborgen gehouden; en,
toen deze laatste aan de beweging der Ravenschootsche Kerels
bemerkte dat er iets ophanden was, en dan ook Robrechts inzicht
vernam, is hij begonnen den uitval als eene zinneloosheid te
laken. Robrecht heeft zijn ontwerp verdedigd; Burchard is woedend
geworden en heeft gescholden, omdat men het behoud van den burg
wil op bet spel zetten ten gunste van twee vrouwen. Door
Robrechts trotsche tegenwerpingen aangehitst, heeft hij gespot en
zich kwetsende scherts over jonkver Wulf veroorloofd. Robrecht
heeft hem dan beschuldigd door den moord des graven de Kerels te
hebben verraden en de vrijheid des vaderlands aan zijnen
persoonlijken haat tegen Karel van Denemarken te hebben
geslachtofferd. Van woord tot woord is de twist zoo hevig
geworden, dat onze beide neven hun zwaard hebben getrokken en
elkander tot een gevecht om leven of dood uitdaagden. Zij waren
gereed om waarlijk den gruwelijken broederstrijd te beginnen. Ik
sprong vooruit en sloot Burchard in mijne armen; Eggard Van
IJzendijke wederhield Robrecht. Onderwijl bedreigden de
Houtkerels de mannen van Ravenschoot en ik zag met doodelijken
angst het oogenblik naderen, dat onze Kerels elkander onderling
<!-- Page 358 -->zouden hebben vermoord. Dit gevaar zelf bracht
onze neven tot inkeer, en deed hen naar den raad en de gebeden
hunner vrienden luisteren. Het dreigend tooneel is ge&euml;indigd
door eene overeenkomst. Zoohaast de burg ontzet is, zullen onze
neven in tweegevecht gaan, totdat een hunner in het strijdperk
sterve...."</p>
<p>"Onmogelijk, kastelein, zulke broedermoord!" riep de oude
Bertulf.</p>
<p>"Spreek er niet meer van en wees niet bekommerd. Wij hebben
tijd en zullen pogingen aanwenden om onze neven van hun gruwelijk
opzet te doen afzien. Ik beloof u dat hun twist geene erge
gevolgen zal hebben."</p>
<p>"Zal Robrecht evenwel den uitval wagen?"</p>
<p>"Zeker; hij is nu bezig met de mannen op te zoeken en te
verzamelen, die hem tot zijne gevaarvolle onderneming willen
helpen. Eggard Van IJzendijk en Yorg Koevoet zullen hem
vergezellen."</p>
<p>"En Burchard?"</p>
<p>"Die is bulderend naar boven op den wal geloopen, roepende dat
hij zich met niets meer bemoeit."</p>
<p>De proost schudde verdrietig het hoofd, overwoog eene wijl en
zeide dan:</p>
<p>"Hacket, ik verzoek u, ga, boodschap Robrecht dat ik hem
aanstonds wil spreken. Mij zal hij aanhooren. Uit liefde, uit
eerbied tot mij zal hij zijnen wrok tegen Burchard afleggen of
ten minste verborgen houden. Misschien is er nog middel om
Robrecht den vermetelen uitval te doen verzaken, en zoo den
woesten Burchard te bevredigen. Ga, broeder, zeg onzen neef dat
ik hem hier verwacht."</p>
<p>Hacket verliet de kamer en stapte door de duisternis naar den
overkant van het plein, waar, tegen het Gyselhuis, een dof
gerucht van verwarde stemmen ruischte.</p>
<p>Hij vond Robrecht sprekende met zijnen vriend Yorg Koevoet, en
deelde hem het dringend verzoek van den proost mede.</p>
<p>De jonge ridder antwoordde hem met ontevredenheid:</p>
<p>"Ja, ik weet wat mijn oom mij zal zeggen. Ik moet bedaard zijn
en de berispingen van eenen Burchard met geduld onderstaan. Mijne
lijdzaamheid is ten einde; geen woord, geen enkel
<!-- Page 359 -->woord verdraag ik nog van hem. Hij is de
moordenaar van ons vaderland; ik veracht hem en zal mij wreken,
bloedig wreken over den minsten hoon dien hij mij nog zou durven
toebrengen!"</p>
<p>"Weigert gij dan aan het vriendelijk verzoek van den proost te
voldoen?"</p>
<p>"Neen, oom, ik zal tot hem gaan.... Gij, mijne goede vrienden,
Yorg en Eggard, bereidt alles zooveel mogelijk; vergadert onze
mannen en onderricht elk van hetgeen hij te doen heeft. Gij kent
mijne inzichten. Gelooft niet dat ik mijn ontwerp kan laten
varen. Indien uwe hulp mij niet ontbreekt, zal de uitval gewaagd
worden, wat mijn oom de proost ook zegge."</p>
<p>Onder het uitspreken dezer woorden verwijderde hij zich met
den kastelein door de duisternis....</p>
<p>Dienzelfden avond en bijna op hetzelfde uur, zaten Dakerlia en
Witta nevens elkander in eene kamer van sher Disdirs Steen.</p>
<p>Hunne oogen waren rood van weenen; de lange treurnis moest
hunne krachten uitgeput hebben, want zij zaten daar met hangend
hoofd, beweegloos en zwijgend.</p>
<p>Slechts van tijd tot tijd scheen eene siddering de leden van
Dakerlia te doorloopen, wanneer de galmen van grove of dreigende
stemmen meer duidelijk haar oor troffen, doch zij liet even ras
weder het hoofd nederzakken, onder het slaken van eenen angstigen
zucht.</p>
<p>Nevens deze kamer, in een ander vertrek, bevonden zich de
wapenlieden, die hier gesteld waren om de gevangene jonkvrouwen
te bewaken. Dien dag moesten onder hen vele Fransche
krijgsknechten zich bevinden; want Dakerlia hoorde de
schetterende galmen der Walsche taal onophoudend klinken.
Misschien waren deze lieden door het gebruiken van drank
aangehitst. Zij spraken veel en lachten soms luidruchtig.</p>
<p>Getroffen door het gerucht van zware stappen in den gang, riep
Dakerlia bevende:</p>
<p>"Witta, o Witta, daar is hij!"</p>
<p>Zij bleven beiden angstig naar de deur kijken, totdat het
gerucht in de wachtkamer verging, en zij den intredende door
zijne gezellen hoorden verwelkomen met den roep:</p>
<p>"Vive Dieu, voici Raoul!"</p>
<p>"<!-- Page 360 -->Maar, Dakerlia", zeide Witta na eene wijl,
"waarom toont gij u zoo bitter en zoo onverbiddelijk hard voor
mher Vos? Hij heeft ons toch gered, niet waar, en zijne eer en
zijn leven voor ons gewaagd? Nu nog verdedigt hij ons dagelijks
tegen de Isegrims, die ons in een somberen kerker willen gevangen
zetten."</p>
<br>

<hr style='width: 65%;'>
<br>

<div class="center"><img src='images/360.png' width='400' alt=
'...zullen onze neven in tweegevecht gaan....'><br>
 <i>...zullen onze neven in tweegevecht gaan....</i></div>
<hr style='width: 65%;'>
<p>"Het is mij onmogelijk, vriendinne", antwoordde Dakerlia
treurig; "ik zou hem dankbaarheid willen betoonen, maar mijn hart
mistrouwt zijne oprechtheid, en mijne ziel haat en verfoeit hem
tegen mijnen wil."</p>
<p>"Ja, ik begrijp, Dakerlia; maar nu mijn arme broeder wel zeker
dood is...."</p>
<p>Zij borst in tranen los en begon luide te snikken.</p>
<p>Alhoewel Dakerlia bij de woorden van Witta door diepe smart
werd aangedaan, meende zij evenwel hare arme vriendin te
troosten; maar nu hief zij, eensklaps getroffen, het hoofd op en
over<!-- Page 361 -->spande hare gehoorkracht, om de klanken op
te vatten van een gesprek dat in de wachtzaal met ongewone drift
werd gehouden.</p>
<p>Wat vertelde toch de Fransche wapenknecht? Wat zeide hij van
de <i>Porte de Ste-Catherine</i> en van <i>le chevalier de
Vos</i>?</p>
<p>Verstond Dakerlia het gedeeltelijk of vermoedde zij slechts
dat de praatzieke wapenknecht ook voor haar belangrijke dingen
ging openbaren?</p>
<p>"Stil, stil!" murmelde zij met haast aan Witta's oor. "Blijf,
laat mij luisteren!"</p>
<p>En met loozen stap tot het ander einde der kamer gaande, legde
gij het hoofd tegen het paneel der deur. Wat zij hoorde moest
haar zeer verrassen en ontroeren; want de uitdrukking haars
gelaats veranderde veelmalen. Nu verkrampten hare lippen van
verachting of van haat, dan glinsterden hare oogen van
verwondering, dan weder glimlachte zij bitter of deed met de
handen een gebaar van gramschap.</p>
<p>Na eene lange wijl eindigde daarbuiten het gesprek met eenen
schaterlach en met het klinken der bekers.</p>
<p>Dakerlia keerde terug nevens Witta en zeide met ontstelde
stemme:</p>
<p>"IJselijk! Wat monster! Hoe kan God zulken valschaard onder
zijnen hemel dulden! Waarom verbliksemt Hij de venijnige slange
niet?"</p>
<p>"Wat is het? Wat hebt gij gehoord?" vroeg Witta, verschrikt
door de fonkelende oogen harer vriendin.</p>
<p>"Wat ik heb gehoord, Witta? Het is een gruwel. Daar sprak een
wapenknecht; hij beroemde zich, bij de inneming van Brugge een
van de eersten binnen de Kathelijnepoort te zijn gedrongen; en,
om zijne gezellen te overtuigen, dat hij er inderdaad
tegenwoordig was, legde hij uit hoe de zaak was toegegaan. Weet
gij wie onze stad aan de Isegrims heeft verkocht? wie, als een
godverlaten moedermoorder, de vijanden binnen Brugge heeft
geleid? Wie? Disdir Vos!&mdash;O, het wangedrocht! Hij is de
schuld van den dood onzer arme Kerels, de schuld van Robrechts
dood. Hij kome, hij hoone mij nog door zijne laffe
liefdewoorden!"</p>
<p>Zij sprong in vervoering recht en, terwijl zij met de oogen
rondom de kamer iets scheen te zoeken, ging zij voort:</p>
<p>"<!-- Page 362 -->Ik, zwakke vrouw, ik voel mij bekwaam om het
vaderland op den snooden verrader te wreken! Ik ben eene
Kerlinne; de haat maakt mij sterk.... Maar geen wapen, geen
wapen! De booswicht heeft alles weggenomen; hij vreest! Ha, hij
kent mij. Mijn vader dood, mijn bruidegom dood, wat geldt mij nog
het leven!..."</p>
<p>Door de zenuwontsteltenis uitgeput, liet zij zich nevens Witta
op den zetel zakken en bleef hijgend allerlei onduidelijke
bedreigingen tegen Disdir Vos mompelen.</p>
<p>Witta greep haar de hand en zeide bevende:</p>
<p>"O, Dakerlia, ik smeek u, bedaar. Gij doet mij bezwijken van
schrik. Mher Vos gaat komen waarschijnlijk. Indien gij hem zijne
schandelijke daad verwijt en hem bedreigt, zal hij ons aan de
Isegrims overleveren. Wij zullen zonder bescherming aan de wacht
der grove wapenknechten overgeleverd worden. Mijn God, mijn God,
dan worden wij de slachtoffers hunner woeste baldadigheid!
Dakerlia, vreest gij dit ijselijk lot niet? Ach, het is
honderdmaal schromelijker dan de marteldood! Ik bid u, ik bezweer
u, Dakerlia, bij de liefde die mijn zalige broeder u toedroeg,
bij uwe vriendschap voor mij, word kalm, bedwing uwe
rechtvaardigen haat voor den verrader.... Ho, de hemel bescherme
ons, daar komt hij!"</p>
<p>Inderdaad, de deur werd geopend en Disdir Vos, met den helm op
het hoofd en het harnas aan de leden, trad in de kamer.</p>
<p>De beide jonkvrouwen, bij zijne komst met schrik geslagen,
kropen dichter bijeen; Witta verborg haar aangezicht met de
handen; Dakerlia hield eenen blik vol misprijzen op Disdir Vos
gericht.</p>
<p>"Gij ziet het, jonkvrouwen", zeide Disdir, "ik kom gansch
uitgerust tot u. Daareven verlaat ik den veldheer, om u eene
haastige, eene droeve tijding te brengen. De raad der ridders is
vergaderd geweest om over uw lot te beslissen. Gij weet het, ik
heb het u reeds gezegd, dat al onze broeders, die levend in de
handen der Isegrims vallen, als verdacht van medeplichtigheid aan
des graven moord, zonder genade ter dood worden veroordeeld.
Dezen morgen nog heeft men er wel twintig op het Zand gemarteld
en aan stukken gehakt. De krijgsraad heeft, eilaas, nu insgelijks
uitspraak over uw lot gedaan. Als zuster en als verloofde van
<!-- Page 363 -->eenen Erembald, van eenen Kerel, die, volgens
hunne meening, tot den moord van graaf Karel heeft medegeholpen,
zijt gij beiden veroordeeld om door den beul onthoofd te
worden...."</p>
<p>Hij zweeg en speurde na welken indruk deze schrikkelijke
tijding op de beide jonkvrouwen zou uitoefenen.</p>
<p>Een scherpe angstkreet ontsnapte de bevende Witta. Jonkver
Wulf aanschouwde hem integendeel met eenen tergenden twijfellach
op de lippen.</p>
<p>"Er is slechts &eacute;&eacute;n middel voor u om uw leven nog
te redden", hernam Disdir Vos. "Dat Dakerlia mijne hand
aanvaarde, en de veldheer schenkt u beiden genade. Anders wordt
gij morgen, voor den middag, naar het Zand gesleurd en zal uw
hoofd, ten aanzien der menigte, van het bloedige kapblok rollen.
Nu, Dakerlia, wilt gij niets doen voor uw eigen behoud, heb toch
deernis met uwe arme vriendin. Red haar van den ijselijken
marteldood door eene kleine opoffering. Zoolang Robrecht Sneloghe
leefde, kon ik uwe weigering begrijpen. Nu hij in het graf is
gedaald, ziet wel zeker zijne ziel uit den hemel op u neder,
wachtende op uwe beslissing. Zult gij wreed en onmenschelijk
genoeg zijn om zijne zuster, om u zelven eenen schandelijken dood
toe te wijden? Gij antwoordt niets, in uwe oogen fonkelt de spot,
zinnelooze? Gelooft gij mij dan niet?"</p>
<p>Door haar hardnekkig stilzwijgen en door hare misprijzende
uitdrukking verbolgen, stapte Disdir dreigend tot haar, en meende
haar bij den arm te grijpen; maar zij sprong recht, stiet hem met
kracht achteruit en riep:</p>
<p>"U gelooven? Uit den mond van hem die de valschheid zelf is
vloeit niets dan logen. Weg van mij, raak mij niet; uwe handen
besmetten! Uwe bruid? Ik? Zeidet gij de waarheid, dan zou mijne
hand de prijs van uw verraad worden? Dakerlia Wulf zou haar leven
slijten in de armen van het wangedrocht dat onze stad Brugge aan
de Isegrims heeft overgeleverd? Neen, sterven, liever honderdmaal
sterven. Achteruit, verrader, niets in mijn hart voor u dan
afkeer, misprijzen en haat!"</p>
<p>"Hemel, wat beteekenen uwe woorden?" gromde Disdir Vos, als
verpletterd door de openbaring der vertoornde maagd. "Gij spreekt
van verraad? Gij zegt dat ik den vijand onze stad Brugge heb
overgeleverd?"</p>
<p>"<!-- Page 364 -->Ja, veins, huichel de onschuld", schertste
Dakerlia, "ik weet alles! Ha, gij zijt in den nacht tot mher
Gervaas gegaan, gij hebt hem de stad verkocht, en waarschijnlijk
was mijne hand in den prijs der misdaad begrepen. Zoo, zoo, gij
dwaze snoodaard, gij meendet dat ik den moord der Kerels, dat ik
den dood van Robrecht u zou betalen! Ga, roep de beulen; ik zal
sterven met eene vermaledijding tegen u op den mond. Tot in het
graf zal ik hem haten, den laffen verkooper van
Kerlingaland!"</p>
<p>Disdir scheen te beven onder den indruk van Dakerlia's
ontzagwekkende houding en vurige woorden. Hij was eenige stappen
in de kamer teruggeweken en bulderde daar onverstaanbare
bedreigingen.</p>
<p>Eindelijk, als hadde hij een opperst besluit genomen, zeide
hij:</p>
<p>"Ha, het is zoo? Gij laat mij niet de minste hoop, zelfs niet
in eene verwijderde toekomst? Gij worstelt en vecht tegen mij, en
gij vindt vermaak in mij uit te dagen? Roekelooze, gij zult mij
kennen! Ik keer terug naar den veldheer; ik lever u over aan uw
lot; bereid u tot den dood; de zon van morgen zal uwe beider
lijken beschijnen!"</p>
<p>Onder het slaken van eenen noodkreet, liet Witta zich geknield
ten gronde vallen, kroop tot voor Disdir Vos, hief hare handen
smeekend tot hem op en riep om genade.</p>
<p>Het scheen dat Disdir niet gewillig alle hoop, om Dakerlia nog
te overwinnen, verzaakte; want hij hief Witta met eene hand op,
en zeide haar:</p>
<p>"Arme jonkvrouw, hoe ontstelt u de vrees des doods! Ik heb
deernis met u en zou u willen redden. Beproef of gij uwe vriendin
betere gedachten kunt inboezemen. Ik gun u twee uren, nog twee
uren tijds zal ik van den veldheer afbidden. Dan keer ik terug.
Weigert Dakerlia mijne hand, dan wordt haar noodlottig "neen" u
beider een onherroepelijk doodvonnis. Kiest geluk en rijkdom of
schavot en graf."</p>
<p>Hij stapte haastig ter zaal uit en sloeg de deur geweldig
toe.</p>
<p>Witta voegde de handen te zamen en riep tusschen overvloedige
tranen:</p>
<p>"O, Dakerlia, heb medelijden met mij! Sterven, sterven, op het
schavot, zoo jong! Ik ben vervaard, ik bezwijk van schrik.
<!-- Page 365 -->Wees niet zoo wreed! Zie mijne tranen aan, geef
mher Disdir een goed woord!"</p>
<p>"Ik laffelijk terugwijken voor den dood, die mij moet
verlossen?" riep Dakerlia met opgewondenheid. "Ik de bruid worden
van dengene, die door zijn snood verraad uwen armen broeder heeft
vermoord; ik vriendschap bewijzen aan den verkooper van mijn
land? Nimmer, nimmer! Kome de dood; hij zal mij opvoeren bij
mijnen vader, bij mijnen bruidegom, in den schoot van God!"</p>
<p>Overtuigd dat hare smeekingen niets op hare vriendin zouden
vermogen, erkennende misschien wat er wangedrochtelijks zou zijn
in een huwelijk tusschen Dakerlia en den vijand van Robrecht,
sloeg Witta, met eene grievende klacht, de armen om den hals der
sterkmoedige maagd, en legde dan snikkende het hoofd tegen hare
borst....</p>
<hr style='width: 45%;'>
<p>Terwijl dit tooneel tusschen Disdir Vos en de beide
ongelukkige jonkvrouwen plaats greep, was Robrecht Sneloghe bij
zijnen oom, den proost, die vele moeite inspande om hem van den
ontworpen uitval te doen afzien. Maar de jonge ridder weerstond
zijne vermaningen en gebeden, en verliet hem eindelijk met de
woorden:</p>
<p>"Bid intusschen voor mij, oom lief. God is vergramd op ons;
maar dat Hij nog eens, eene enkele maal nog, mij Zijne
bescherming gunne! Ach, hoe zou ik Hem zegenen tot aan het graf,
indien Hij mij de genade gunde, u te mogen toeroepen: "Zege,
zege, verlost is mijne arme zuster, verlost is Dakerlia!"</p>
<p>Hij haastte zich over het plein. Zijn vriend Eggard Van
IJsendijke zeide hem:</p>
<p>"Alles is gereed; wij wachten uw bevel."</p>
<p>"Weet ieder wat hij te doen heeft?"</p>
<p>"Ja; Yorg Koevoet zal de voorhoede houden. Degenen die u niet
mogen verlaten en, in geval wij gelukken, uwe zuster en jonkvrouw
Dakerlia moeten beschutten, staan in het midden. Met de anderen
zal ik u volgen en, waar eenig gevaar u dreigt, zal ik stand
houden en den vijand werk geven, om uwe vlucht te
beschermen."</p>
<p>"En de mannen met den beukram?"</p>
<p>"Zij hebben hem reeds op de schouders."</p>
<p>"<!-- Page 366 -->Het is wel Eggard, beveel de stilte. Eens
buiten de poort zullen wij weinig acht op de pijlen slaan,
vooruitloopen, immer vooruit over den Maalberg en door de
Wapenmakersstraat. Men volge mij zonder gerucht!"</p>
<p>De gansche bende, misschien wel honderd man sterk, bewoog zich
door de duisternis en stapte tot achter de Hoogpoort, die zeer
langzaam en zachtjes werd geopend.</p>
<p>Robrecht, die al de anderen vooraf was, gaf met verdoofde stem
het sein tot het vertrek.</p>
<p>Eerst slopen de Kerels, gebukt en met looze stappen, over de
brug; maar nu werden zij door de schildwachten des vijands
bemerkt, en van vier of vijf kanten tegelijk werden hun pijlen
toegestuurd, terwijl de verraste wapenknechten de lucht onder
hunne noodkreten deden hergalmen.</p>
<p>"Vooruit, vooruit, loopt, loopt!" riep Robrecht.</p>
<p>De Kerels, zijn bevel gehoorzamende, smeten eenige vijanden
overhoop, die hun den weg wilden versperren, en stormden dan over
den Maalberg de Wapenmakersstraat in.</p>
<p>Zonder nog eenen ernstigen tegenstand te ontmoeten, geraakten
zij voor den Steen van Disdir Vos; en dewijl men weigerde hun de
poort te openen, begonnen zij onmiddellijk met den ram zoo
geweldig er tegen te beuken, dat het was alsof de gansche stad er
van dreunde.</p>
<p>Het was geen gemakkelijk werk; de poort weerstond de herhaalde
slagen en bleef onwrikbaar, als hadde men ze van achter met eenen
aarden wal bedijkt.</p>
<p>Welke schrik, welk lijden verscheurden Robrechts hart! Hoe
stond hem, bij die vergeefsche krachtinspanningen, het angstzweet
op het aangezicht! Zijne poging zou mislukken; het bloed zijner
moedige gezellen zou nutteloos vergoten worden. Zijne arme
zuster, zijne ongelukkige verloofde zouden in de macht van den
snooden verrader blijven. Ja, want de noodhoorns hergalmden op de
Markt. Reeds waren vele vijanden op het gedonder der ramslagen
komen toegeloopen; Eggard en Yorg waren in eenen drukken strijd
gewikkeld; pijlen snorden door de straat, en reeds waren eenige
Kerels met verbrijzelden schedel of met doorboorde borst
nedergevallen.</p>
<p><!-- Page 367 -->Robrecht stelde zelf zich aan den ram en
vuurde de kracht der beukers aan door koortsige uitroepingen; hij
beloofde hun zelfs eene aanzienlijke belooning indien zij de
poort ten gronde konden werpen.</p>
<p>Een zegevierende kreet, een gehuil van blijdschap ontsnapte
hun: het slot der poort was gesprongen, en hare beide deuren
waren wagenwijd opengevlogen.</p>
<p>Door zijne mannen gevolgd, stormde Robrecht in den Steen. Op
den voorhof stieten zij wel op de twintig wapenknechten, aan wie
de wacht was toevertrouwd, maar Robrecht, door de woeste
slingeringen van zijn zwaard, smeet er twee of drie omverre en
liep, zonder nog om te zien, naar het achtergebouw, waar hij in
eene verlichte kamer de schaduw van Disdir Vos meende te zien
wemelen.</p>
<p>Hij beukte met eenen ontzaglijken druk van zijnen schouder de
deur open en hief zijn zwaard in de hoogte, om zijnen bloedvijand
het hoofd te klooven; maar een dubbele noodkreet klonk hem tegen,
en hij zag zijne verloofde en zijne zuster, die in eenen hoek der
kamer elkander angstig hielden omarmd.</p>
<p>"O, Witta, Dakerlia", riep hij, "staat op, volgt mij, ik kom u
redden!"</p>
<p>"Dank, o hemel, hij leeft, mijn broeder leeft! Robrecht,
Robrecht!" galmden de jonkvrouwen, hem met zinnelooze blijdschap
aan den hals vliegende. "Gij leeft, Disdir heeft ons bedrogen?
Welk geluk!"</p>
<p>"Geen woord, geen woord!" beval de jonge ridder met vurige
haast, "Komt, komt!"</p>
<p>En dewijl zij, door blijdschap te diep ontroerd, hem niet
schenen te begrijpen, sloeg hij zijne armen hun om het lichaam en
dreef ze met geweld naar buiten.</p>
<p>"Hier, hier, mijne mannen! Beschut, beschermt de vrouwen!"
riep hij.</p>
<p>Zijn bevel werd gehoord en volvoerd. Een dertigtal Kerels
omringden hem, terwijl de anderen, door Eggard Van IJsendijke en
Yorg Koevoet aangevoerd, langs beide zijden in de straat zich
verdedigden tegen eenen dikken drom vijanden.</p>
<p>"Nu vooruit, vooruit naar den burg!" gebood Robrecht met
<!-- Page 368 -->eene stem die door den toon der uiterste
blijdschap was versterkt en begeesterd.</p>
<p>De Kerels drongen strijdend voorwaarts en poogden zich met
hunne zwaarden ter redding der jonkvrouwen eenen vrijen weg door
de toeloopende vijanden te banen. Zij vonden een hardnekkigen
tegenstand en vorderden, bij het verliezen van velen hunner
gezellen, slechts langzaam. Weder begon Robrechts hart zich met
doodelijken angst te vervullen. Zou hij nu met zijne dappere
Kerels bezwijken op het oogenblik zelf dat hij God had gedankt om
Zijnen bijstand? Zouden zijne zuster en zijne verloofde
terugvallen in de macht van Disdir Vos? Hoorde hij niet in de
verte op de Markt een gebruis als van eenen nakenden orkaan?
Gingen duizenden vijanden hem bespringen?</p>
<p>Tot dan had hij zonder strijden over zijne zuster en Dakerlia
van nabij gewaakt; maar deze pijnlijke gedachten ontrukten hem
eenen schreeuw van wanhoop. Hij hief zijn zwaard in de hoogte,
sprong vooruit aan het hoofd zijner mannen en ontvlamde hunnen
moed en hunne krachten door zijn voorbeeld en door zijn vurig
woord.</p>
<p>De vijanden werden teruggedreven, omvergeworpen en
verstrooid.</p>
<p>De Kerels, zonder dat nog iets hunne vaart kon stuiten, liepen
over den Maalberg en in den burg, waarvan de poort, bij hunne
komst geopend, onmiddellijk weder werd gesloten.</p>
<p>De lucht hergalmde eenigen tijd van zegevierend gejuich en van
schaterend gejubel.</p>
<p>Robrecht zelf hief de handen ten hemel en zegende God over het
welgelukken zijner vermetele poging. Hij sprong beurtelings Yorg
Koevoet en Eggard Van IJsendijke aan den hals, drukte in de
duisternis de handen zijner moedige gezellen, dankte hen met
uitgelaten blijdschap en riep, dat hij hen allen mildelijk zou
beloonen.</p>
<p>Dan greep hij zijne zuster en zijne verloofde bij de armen en
trok hen naar de proostdij.</p>
<p>"Komt, komt, bij mijne ooms!" zeide hij, "ach, hoe gelukkig
zullen zij zijn, u behouden weder te zien!"</p>
<p><!-- Page 369 -->Hij wierp de deur eener zaal open; Witta viel
juichend den proost aan den hals, en Robrecht riep met geestdrift
uit:</p>
<p>"God heeft mij beschermd. Verlost is mijne goede zuster,
verlost is onze lieve Dakerlia"</p>
<hr style='width: 65%;'>
<a name='XIX'></a>
<h2>XIX</h2>
<br>

<p>Eenige dagen na hunne verlossing, in den vroegen morgen, zaten
Dakerlia en Witta in eene benedenzaal van des kasteleins Steen,
waar Hacket hen had geherbergd, terwijl Robrecht integendeel
binnen de proostdij zijn verblijf had.</p>
<p>Eggard Van IJsendijke, de jonge en dappere vriend van mher
Sneloghe, hield de jonkvrouwen gezelschap en koutte vroolijk met
hen. Hij wendde zich bij voorkeur tot Witta, die een groot
vermaak in zijne samenspraak scheen te vinden en niet naliet bij
elke gelegenheid hem te loven en te danken voor de krachtdadige
hulp welke hij tot hunne redding had geleend. Ja, zij getuigde
dikwijls dat zijne edelmoedige opoffering en zijne onversaagdheid
alleen het welgelukken dezer vermetele onderneming hadden
mogelijk gemaakt.</p>
<p>Nu antwoordde Eggard op eene bemerking van Dakerlia:</p>
<p>"Ja, jonkver Wulf, het is zoo, men heeft gisteren nog op bet
kerkhof van St-Donaas eenen pijl gevonden met eenen brief waarin
men ons, namens den graaf Willem Van Loo, tot standvastigheid
aanmoedigt en ons laat weten dat het Kerlenleger welhaast naar
Brugge zal komen om ons te verlossen. Onze graaf Willem Van Loo
zal zeker wat tijds behoeven om zijne heirkracht in te richten;
hij is een ervaren en voorzichtig krijgsman, die niets onzekers
wil wagen. Men handelt niet met een talrijk leger als met eene
geringe bende. Gij ziet wel dat de Gentenaars,
<!-- Page 370 -->die door de Isegrims sedert acht dagen worden
verwacht, nog niet verschenen zijn."</p>
<p>"En zoohaast de Gentenaars aankomen, zal men den burg
bestormen?" vroeg Robrechts zuster met eenen zucht.</p>
<p>"Ongetwijfeld, jonkver Sneloghe."</p>
<p>"Ach, en dan zal mijn broeder en dan zult gij, mher Eggard,
alweder moeten strijden!"</p>
<p>"Tenzij het Kerlenleger eerder dan de Gentenaars binnen Brugge
trede. In alle geval, jonkvrouwen, weest niet bekommerd: de burg
is sterk, en de Isegrims zullen er niet in geraken voor de komst
van ons leger, al moesten wij zelfs weken lang op ontzet
wachten."</p>
<p>"En indien er nog een verrader tusschen u zich bevond?"
bemerkte Dakerlia.</p>
<p>"Neen, zulke wangedrochten zijn zeldzaam. In den burg tellen
wij slechts trouwe en beproefde gezellen."</p>
<p>Er trad eene hoogstaltige vrouw met helgekleurd aangezicht en
mannelijke trekken in de kamer. Het was eene der twee Kerlinnen,
die toegestemd hadden om de jonkvrouwen als <i>gezellinnen</i>
behulpzaam te zijn. Zoo ten minste kenmerkten zij zelven den last
dien zij hadden aanvaard; want de woorden <i>dienen</i> en
<i>dienstmeid</i> wilde men onder de vrije Kerels niet
kennen.</p>
<p>Zij legde een wit ammelaken op de tafel en schikte er eenige
borden en drinkschalen op.</p>
<p>"Jonkvrouwen, het ontbijt is gereed", zeide zij. "Gelieft het
u dat ik het opbrenge?"</p>
<p>"Ja, Elswinde", antwoordde Witta, "maar wees zoo goed mijnen
broeder door iemand te doen roepen. Hij is waarschijnlijk in de
proostdij."</p>
<p>"Hij wandelt op den wal, boven de Hoogpoort", bemerkte
Elswinde, "ik heb hem daar straks van verre gezien."</p>
<p>Zij stapte ter zaal uit en keerde eene wijl daarna met eene
andere vrouw terug. Beiden droegen spijzen aan en gingen voort
met de tafel tot het ontbijt te schikken.</p>
<p>Mher Sneloghe kwam binnen, drukte Dakerlia met teederheid de
handen en omhelsde zijne zuster, onder het murmelen van eenen
blijden morgengroet. Nadat hij insgelijks zijnen vriend
<!-- Page 371 -->Eggard de hand had gedrukt, zette hij zich bij
de tafel nevens Dakerlia. Allen bogen het hoofd en murmelden een
dankgebed.</p>
<p>Op de tafel stonden kannen met warme melk en eene kom met
gortebrij.</p>
<p>Onder het nuttigen dezer lichte morgenspijzen, zeide Robrecht
tot zijnen vriend:</p>
<p>"Wij hebben vanwege den graankoopman Elfrid Rooster en van
anderen nog, brieven ontvangen nopens zekere verrassende
tijdingen, die gisteren in de stad zijn aangekomen. De koning van
Frankrijk heeft boden aan mher Gervaas Van Praet en aan de
schepenen van Brugge gezonden, om hun te gebieden, zonder uitstel
tot het kiezen van eenen nieuwen graaf over te gaan. De stad Gent
heeft insgelijks zulk bevel ontvangen."</p>
<p>"Wat beteekent dit?" riep Eggard spottend. "Meent de koning
van Frankrijk nu dat hij zich met de zaken van Vlaanderen te
bemoeien heeft?"</p>
<p>"Het is in den beklaaglijken moord des graven dat hij
ongetwijfeld beweert dit recht te putten", antwoordde mher
Sneloghe. "Gij weet dat hij zich als wraakeischer van graaf Karel
aanstelt. Hij was zijn neef; de bloedplicht gebied hem zijne
moordenaars te vervolgen."</p>
<p>"Maar de schepenen en de poorters van Brugge zullen wel zeker
weigeren tot zulke keus over te gaan, op bevel of op verzoek van
eenen vreemden vorst?"</p>
<p>"Neen, Eggard, daarin bedriegt gij u. Binnen drie dagen zullen
de poorters op het Zand vergaderen, om eenen nieuwen graaf te
kiezen."</p>
<p>"Ik begrijp het wel", bemerkte Dakerlia, "de schepenen en
poorters zullen voor Willem Van Loo stemmen; en zoo zal de koning
van Frankrijk in zijne verwachting teleurgesteld worden."</p>
<p>"Hopen wij het!" zeide Robrecht. "Er is evenwel, denk ik, eene
groote verdeeldheid over deze zaak onder de poorters. De moord
des graven heeft ons meer dan de helft der Bruggelingen vijandig
gemaakt. Anderen zullen misschien in de keus een middel zoeken,
om eenen langen en verdelgenden oorlog te voorkomen. Er zijn
reeds drie vorsten die afgezanten naar Brugge hebben gezonden om
zich aan de keus der ridders en der poorters voor te
<!-- Page 372 -->stellen. De eene is Diederik van den Elzas, de
tweede is de graaf van Henegouwen en de derde is zoon der gravin
van Holland, die allen afstammen van onze vorige graven en
beweren recht te hebben tot het erven der kroon van
Vlaanderen."</p>
<p>"De eenige die kans heeft op het bekomen van een zeker getal
stemmen is Diederik van den Elzas", bemerkte Eggard. "Hij staat
bekend als een dapper en vrijheidlievend vorst. Indien hij
gekozen werd, zou daaruit wel eene erge verwikkeling voor onze
zaak kunnen ontstaan."</p>
<p>"Toch niet, Eggard. Deze keus is geheel onverschillig voor
ons. Wat er ook geschiede, Willem Van Loo moet zijne kroon door
veldslagen en zegepralen winnen. Ongelukkiglijk heeft Burchard
door zijne vloekbare misdaad de eensgezindheid, welke tusschen de
poorters en de Kerels bestond, geheel vernietigd. Anders ware de
zaak reeds beslist en afgedaan. Gansch Vlaanderen hadde Willem
Van Loo als graaf toegejuicht. Hoe deze worsteling nu voor hem
zal eindigen, dit weet God alleen!"</p>
<p>Terwijl hij deze laatste woorden uitsprak, trad Yorg Koevoet
in de kamer.</p>
<p>Na de jonkvrouwen minzaam te hebben gegroet, zeide hij:</p>
<p>"Vrienden, komt toch kijken. De Gentenaars zijn aangekomen.
Van boven den wal kan men ze zien voorbijtrekken. Zij zijn zeer
talrijk. Het spel gaat nu eens voor goed beginnen!"</p>
<p>Robrecht en Eggard stonden op om Yorg naar buiten te volgen.
Door nieuwsgierigheid aangedreven, betuigden de jonkvrouwen den
wensch om mede op den wal te gaan; maar Eggard en Robrecht deden
hun begrijpen dat de vijand nu en dan met pijlen schoot en het
immer gevaarlijk was achter de kanteelen te wandelen.</p>
<p>Zij lieten zich raden en bleven in de kamer, de ridders tot
voorzichtigheid aanmanende.</p>
<p>Robrecht wilde den wal aan den linkerkant der Hofpoort
beklimmen; maar Yorg Koevoet hield hem terug en zeide:</p>
<p>"Neen, niet langs dezen kant; daar staat Burchard. Ontwijken
wij den norschen woestaard. Nu ongeveer een half uur geleden, heb
ik nog eenen hevigen twist met hem gehad."</p>
<p>"Zoo? Waarover?"</p>
<p>"<!-- Page 373 -->Hij was alweder bezig met u te beschuldigen,
Robrecht, omdat gij volgens hem bij den nachtelijken uitval meer
dan dertig dappere gezellen hebt opgeofferd tot eene poging die
voor der Kerlen verdediging geen het minste belang had."</p>
<p>Robrecht liet een gemor van gramschap hooren en deed eenen
stap om tot Burchard op te klimmen; maar Yorg Koevoet greep hem
den arm en zeide lachend:</p>
<p>"Kom, kom, mher Sneloghe, stoor u niet in de spijtige woorden
van Burchard. Laat hem over aan zijn lot. Hij wordt nu meestal
door onze gezellen gevlucht, en dwaalt grommend en met sombere
blikken rondom de wallen. De boete der misdaad begint reeds voor
hem."</p>
<p>"Gij hebt gelijk, mijn vriend", sprak Robrecht, het hoofd
schuddende. "Ik moet de belofte vervullen welke ik mijnen ooms
heb gedaan. Het kost mij veel.... Kom, wij zullen nevens de
proostdij op den muur gaan."</p>
<p>Toen zij boven achter de kanteelen stonden, hielden zij met
verwondering de oogen op de voorbijtrekkende scharen hunner
nieuwe vijanden gericht.</p>
<p>De Gentenaars, om eene breede baan te vinden, waren van de
Gentpoort naar de Steenstraat afgedaald, en hunne eerste benden
trokken nu langs de oostelijke zijde der Markt, voorbij de
St-Christoffelskapelle, de St-Jacobsstraat in, om plaats te maken
voor degenen die moesten volgen.</p>
<p>Aan hun hoofd reden: Segher, kastelein van Gent, hun
bevelvoerder, Ivan Van Aalst, Dani&euml;l van Dendermonde, Balder
Van Deinze, Walter Van Lillers en nog eenige andere Vlaamsche
ridders.</p>
<p>Gedurende langen tijd zag men slechts kruisboogschutters,
speerdragers en knotsvoerders voorbijtrekken; maar dan verschenen
eindelijk de beruchte stormgewerken van den burg van Gent.</p>
<p>Wel zestig wagens en zware voertuigen van alle slag volgden
elkander op, en schikten zich in twee rijen langs de huizen der
Markt.</p>
<p>Alhoewel vele stormgestellen uiteen op de wagens lagen, kon
men toch de meeste nog herkennen. Vooraan reden de Springhalen,
die bij elke ontspanning veertig of vijftig groote pijlen over
<!-- Page 374 -->de muren der belegerde sterkte schoten; dan de
Blijden, waarmede men groote steenen en rotsblokken den vijand
toezond; dan stormtorens met valbruggen, om op de wallen der
burgen over te loopen; dan een honderdtal Schildpadden of groote
beukelaars, van sterke wissen gevlochten en overdekt met
ossenleder; verder vele wagens met ladders van alle grootte: de
eenen reusachtig van gestalte en zestig voet lang, de anderen
licht en door weinige mannen draagbaar. Eindelijk volgden nog een
aantal wagens, geladen met balken, haken, mokers, bijlen,
hefboomen, spaden, koorden, katrollen en wat meer nog tot beleg
eener sterke stad of burg kon behoeven.</p>
<p>Deze nieuwe heirkracht kon wel tweeduizend man sterk zijn. Of
onder hen wel vele Gentsche poorters zich bevonden, dit was zeer
te betwijfelen; want het grootste gedeelte droeg vuile,
gescheurde kleederen van vreemden vorm, en geleek aan eenen zwerm
landloopers of bedelaars. Eveneens kon men benden herkennen,
samengesteld uit mannen die men tusschen de oud-Friesche
bevolking van het Waasland had aangeworven en bijeengeraapt<a
name='FNanchor_71_71'></a><a href=
'#Footnote_71_71'><sup>[71]</sup></a>.</p>
<p>Het was te denken dat de Gentsche poorters, die wel wisten dat
de Kerels de algemeene volkszaak van Vlaanderen tegen de
dwingende heerschzucht der leenheeren verdedigden, geweigerd
hadden tegen hen op te trekken. De kastelein van Gent beschikte
over de stormtuigen en over al de mannen, die tot leenen der
kroon behoorden. Waarschijnlijk had hij ook door groote beloften
een zeker getal poorters overgehaald om hem naar Brugge te
volgen.</p>
<p>Hoe het zij, al deze mannen schenen door eenen hevigen
strijdlust bezield; want zij deden de Markt onder hunne
zegekreten hergalmen, terwijl zij tusschen het bulderen der
grofste vermale<!-- Page 375 -->dijdingen hunne vuisten of hunne
zwaarden dreigende naar den burg uitstaken.</p>
<p>Uit hun verward gejuich was te verstaan dat zij den burg
opgevuld meenden met onschatbare rijkdommen, aldaar door de
Kerels verzameld; ja, sommigen beweerden dat er kelders waren op
welker vloer men de marken zilvers met de spade kon opscheppen.
Zeker, het was veel meer de hebzucht en de begeerte naar deze
schatten dan de haat tegen de Kerels die hunnen moed ontvlamden
en hen naar den strijd deden snakken.</p>
<p>Zoohaast zijne mannen eenigszins op de Markt geschikt waren,
trad de kastelein van Gent met eenigen der ridders, zijne
gezellen, in een huis omtrent de St-Christoffelskapelle, dat men
hem aangeduid had als het verblijf van mher Gervaas Van
Praet.</p>
<p>Na den veldheer de hand te hebben gedrukt en eene vriendelijke
groetenis met hem te hebben gewisseld, zeide hij:</p>
<p>"Wij zijn wat lang achterwege gebleven, niet waar, veldheer?
De banen zijn slecht, en wij vorderden moeielijk met de zware
stormtuigen. Heden hebben wij zelfs weinig meer dan een uur gaans
afgelegd. Onze paarden hebben het lastig genoeg gehad; maar mijne
mannen zijn frisch en licht, als stonden zij eerst van hun
nachtleger op. Zij hijgen naar den strijd, en willen
oogenblikkelijk alles tot eenen beslissenden stormloop
bereiden."</p>
<p>"Hoeveel tijds is daartoe noodig?" vroeg de veldheer.</p>
<p>"Drie of vier uren. Korts na den middag kunnen wij vaardig
zijn."</p>
<p>"Welnu, mijne ridders en wapenknechten betreuren reeds vele
dagen de werkeloosheid waartoe zij zich veroordeeld zagen. Doe
alles bereiden, kastelein. Wij zullen den burg met gansch onze
macht en van alle zijden te gelijk aangrijpen. Heden zullen de
moordenaars des graven levend of dood in onze handen vallen. Ik
zal met u uitgaan om te beramen waar men best de Springhalen en
Blijden kan stellen."</p>
<p>"Ik moet u iets zeggen, veldheer", bemerkte Segher, de
kastelein, "opdat er geen misverstaan tusschen ons rijze. Wij,
ridders, die al deze benden van woeste doch onversaagde lieden
met groote haast moesten bijeenbrengen, hebben hun beloofd dat de
burg en wat hij bevat, hun ter plundering zal worden over
<!-- Page 376 -->gelaten. Het is welbegrepen, niet waar, dat
niemand de plundering zal pogen te beletten?"</p>
<p>Deze vraag scheen den veldheer en bovenal den ridders van zijn
gezelschap zeer te mishagen. Mher Gervaas schudde denkend het
hoofd.</p>
<br>

<hr style='width: 65%;'>
<br>

<div class="center"><img src='images/376.png' width='400' alt=
'...klommen zij inderdaad op de ladders....'><br>
 <i>...klommen zij inderdaad op de ladders....</i></div>
<hr style='width: 65%;'>
<p>"Maar, heeren", riep de kastelein ontevreden, "de mannen die
ons gevolgd hebben, zijn meerendeels zelf geene Vlamingen. Wij
moesten hun toch eenig lokkend voordeel beloven. Wilt gij de
plundering niet toestaan, het is uwe zaak; zij zal evenwel
geschieden; want ik geloof niet dat gij machtig genoeg zoudt zijn
om ze te beletten."</p>
<p>"Welnu, dat uwe mannen in den burg vrij plunderen!" zeide mher
Gervaas, "op voorwaarde dat gij, heer kastelein, hen de poorters
van Brugge en hunne eigendommen doet eerbiedigen."</p>
<p>Een ridder gromde verstoord:</p>
<p>"<!-- Page 377 -->Maar, veldheer, indien men dus allen buit
den Gentenaren toekent, wat zal er dan voor ons en onze
wapenknechten overblijven?"</p>
<p>"Onze wapenknechten, indien zij met de Gentenaars in den burg
dringen, zullen recht tot plunderen hebben, evenals zij. Wat ons
betreft, wij zullen in de verdeeling van der Kerlen groote
landeigendommen eene toereikende belooning vinden.... Kom nu,
kastelein, en verhaasten wij zooveel mogelijk den arbeid uwer
mannen."</p>
<p>Toen zij op de Markt kwamen, deelden zij, na eene korte
beraadslaging, hunne bevelen uit. Eenige wagens zouden naar den
Maalberg en naar de Hoogstraat gevoerd worden; andere naar de
Vischmarkt, om zoo den burg van alle kanten met stormtuigen te
omringen, en den Kerels, aangezien hun klein getal, de
verdediging onmogelijk te maken.</p>
<p>Niet lang daarna hoorde men, op de Markt en achter den burg,
tusschen het aanhitsend geroep der arbeiders, den fellen slag der
hamers en het snerpe geknars der schroeven, en zag men allengs de
reusachtige stormgewerken eenen herkennelijken vorm bekomen en
hier en daar zich in de hoogte verheffen. Ladders en schildpadden
werden van de wagens genomen en in verschillende richtingen
rondom den burg gedragen.</p>
<p>In de aanpalende straten schikten de oversten hunne ridders en
wapenknechten in gelederen, gereed om vooruit te stormen en den
wal te beklimmen, zoohaast de Gentsche benden de ladders zouden
hebben gerecht.</p>
<p>Men kon wel van verre bespeuren dat de Kerels binnen den burg,
bij het gezicht dezer ontzaglijke toebereidsels, niet ondadig
bleven en als een zwerm boven de muren over en weder krielden,
met steenen en balken sleurden, en overal achter de kanteelen
lange speren en ijzeren haken en klauwers aanbrachten, om den
vijand van de ladders te smijten en den storm af te slaan.</p>
<p>De zwarte rook, die op vele plaatsen boven den wal steeg,
getuigde dat het vuur onder de ketels met pek en olie reeds was
ontstoken. Dat de tegenstand hevig zou zijn, dit kon men daaruit
besluiten dat zelfs een tiental vrouwen zich achter de kanteelen
<!-- Page 378 -->vertoonden en daar, evenals de mannen, druk aan
het dragen van steenen arbeidden.</p>
<p>Kort na den middag was alles tot den aanval gereed.</p>
<p>Dan, op een bevel van den veldheer, dat door het geschal der
bazuinen werd herhaald, begonnen de Springhalen en Blijden van
alle kanten honderden groote pijlen en zware steenen over den
muur in den burg te werpen. Daarbij drongen nu insgelijks gansche
scharen kruisboogschutters vooruit, zoodat na weinig tijds, de
lucht op de Markt en over den burg door eene wolk pijlen,
schichten en rotsbonken scheen verduisterd.</p>
<p>Al de Kerels waren van de wallen verdwenen of hielden zich
achter de kanteelen nauw verborgen. Inderdaad, geen enkel mensch
kon boven den muur van den burg van buiten zichtbaar worden of
hij werd onmiddellijk door een werptuig getroffen.</p>
<p>Deze geweldige beschieting werd meer dan een uur zonder
verpoozing voortgezet; en dewijl door haar het den Kerels
onmogelijk was gemaakt zich te verdedigen, konden de aanvoerders
der ladders deze nader bij den burg brengen en alles zonder
beletsel tot den stormloop gereedmaken.</p>
<p>Eindelijk gaven de bazuinen een sein tot het staken der
beschieting.</p>
<p>Van alle kanten, onder het aanheffen van een donderend
krijgsgeroep, werden de ladders gerecht en stormden ridders en
wapenknechten vooruit om den wal te beklimmen.</p>
<p>De eerste aanval zou echter door Gentsche benden gewaagd
worden. Bedekt en beschut door de schildpadden of beukelaars,
klommen zij inderdaad op de ladders. Uit het gansche leger steeg
een weergalmende zegekreet in de hoogte; want niemand twijfelde,
of de burg, aldus aan de vier zijden te gelijk besprongen, zou
bij dezen eersten storm bezwijken.</p>
<p>Hoe vonden zij zich echter in hunne verwachting bedrogen! De
Kerels hadden nu geene pijlen van buiten meer te vreezen; want de
vijand kon niet schieten zonder zijne eigene mannen te treffen,
terwijl integendeel de bezetting van den burg nu vrij hare pijlen
en schichten in zulken dikken drom ongeharnaste menschen kon
zenden, dat elk schot onfeilbaar een slachtoffer moest
nedervellen. Ook schenen de Kerels zich boven den muur te
vermenigvuldigen; <!-- Page 379 -->alhoewel slechts gering in
getal, krielden zij op de weinige plaatsen welke de vijand
rechtstreeks kon aanvallen.</p>
<p>De eenen trokken met de lange haken de ladders omverre,
anderen rukten de aanvallers met de krauwels in de vesten, velen
goten kokend pek, olie of vlammend vuur op den vijand, de meesten
schoten met pijlen. Waar het echter eenigen ridders of
wapenknechten gelukte boven den wal te geraken, daar hieven zich
even ras twintig zwaarden in de hoogte om hen te
verpletteren.</p>
<p>Na een half uur dezer koortsige bestorming, lagen er reeds
vele honderden lijken of gekwetsten in de vesten of op de
bruggen, en elk oogenblik zag men er bij hoopen van de ladders
nedertuimelen.</p>
<p>De Gentenaars huilden van woede en wraakzucht, en vernieuwden
telkens den aanval met verdubbelde kracht; de ridders, die niet
minder onversaagdheid dan deze dorpers en landloopers zouden
hebben willen toonen, sprongen met even blinden moed tegen de
ladders op, doch werden telkens afgeslagen of boven den wal aan
stukken gehakt.</p>
<p>De zijde van den burg, die naar de Hofbrug en de Markt uitzag,
was voor de aanvallers de gevaarlijkste plaats. Daar stonden de
tien of twaalf Kerlinnen, die niet ophielden eenen vloed kokende
olie op den vijand te gieten. Ook lagen daar op de Hofbrug,
tusschen halfverkoolde lijken, vele ridders en wapenknechten met
verbrande leden te spartelen en akelig te kermen om deernis en om
hulp.</p>
<p>Den ganschen namiddag duurde de schrikkelijke bestorming
voort, nu voor eene wijl opgeschorst, dan weder met nieuw geweld
hernomen, nogmaals onderbroken, om nieuwe werktuigen aan te
voeren, doch nimmer opgegeven.</p>
<p>De grachten van den burg schenen opgevuld met bloed; hun
water, bijna geheel overdekt met lijken, was donkerrood
geworden.</p>
<p>Er kwam een oogenblik dat ook de onversaagdsten de
onmogelijkheid om op zulke wijze den burg in te nemen, erkenden;
en alhoewel zij van spijt schier razend waren, gaven zij gehoor
aan het bazuingeschal, dat hen uit de bestorming riep, en weken
terug op de Markt tot buiten het bereik der pijlen.</p>
<p>De aanval scheen opgegeven, want geen enkel Isegrim was aan
<!-- Page 380 -->den voet der vesting gebleven, en de ladders,
meest aan brand gestoken door het vlammend pik, stonden daar
gansch verlaten.</p>
<p>Van op de muren zonden de Kerels zulke machtige
zegeschreeuwen, zulk donderend triomfgejubel in de hoogte, dat de
galmen er van als een rollende donder over de gansche stad
herklonken.</p>
<p>De veldheer Gervaas Van Praet en zijne ridders waren van
gevoelen dat men voor dien dag de bestorming hoefde te staken;
maar de Gentenaars, beschaamd over hunne vruchtelooze poging of
verwoed over het verlies van den hun beloofden buit, wilden van
geen terugwijken hooren. Volgens hen moest men den houten toren,
die in de Hoogstraat stond, tot bij den wal van den burg voeren
en dan, terwijl men nog eenen algemeenen aanval zou wagen, langs
de valbrug van den toren op de muren springen. De Kerels waren
vermoeid en hadden insgelijks vele mannen verloren. Aan deze
uiterste bestorming zouden zij niet kunnen weerstaan.</p>
<p>De ridders stemden in dezen laatsten aanval toe, en de
veldheer begaf zich met de dappersten zijner gezellen naar de
Hoogstraat, om bij de aanvoering van den toren en de beklimming
van den muur langs dien kant tegenwoordig te zijn.</p>
<p>Na een half uur verpoozing, gedurende welken tijd de benden
opnieuw tot den aanval werden ingericht en alles ten beste
geschikt, gaf mher Gervaas Van Praet, door het herhaald geschal
der bazuinen, het sein tot den algemeenen stormloop.</p>
<p>Terwijl langs alle kanten de ladders weder werden gerecht en
de aanvallers met evenveel woede doch even vruchteloos den muur
poogden te beklimmen, hadden honderden mannen zich in de
Hoogstraat aan den stormtoren gespannen of stieten met hunne
schouders er tegen, om hem op zijne rollen vooruit te stuwen.</p>
<p>De Kerels, die wel bemerkten wat de vijand voornemens was te
beproeven, waren intusschen niet werkeloos gebleven. Boven de
Hoogpoort en er nevens hadden zij velerlei brandstof vergaderd;
en aan den rook, die daar ter plaatse opsteeg, en aan de
Kerlinnen, aan de struische, moedige vrouwen, die met lange
ijzeren lepels daar gereedstonden, konden de Isegrims wel
bespeuren met welke vreeselijke wapens men hier hen zou
onthalen.</p>
<p>De toren werd zoo dicht bij den burg gevoerd, dat men de
valbrug op den muur zou kunnen laten zakken.</p>
<p>Honderden Gentenaars en tevens eenige ridders liepen binnen
<!-- Page 381 -->in den toren en beklommen de trappen, maar
vooraleer zij de bovenste gaanderij konden bereiken, hadden de
Kerels het logge houten gevaarte zoodanig met vlammend pik, harst
en olie, met brandend stroo en met bundels vlas overdekt, dat het
was alsof een vloeibaar vuur langs zijne wanden
nederstroomde.</p>
<p>Door hunnen strijdlust en hunne drift aangevuurd, poogden de
Gentenaars evenwel naar boven te klimmen; zij gelukten er zelfs
in de valbrug neder te laten en vochten waarlijk eene wijl met de
Kerels op de muren; maar welhaast had het brandend pik het vuur
in den toren gestoken, en nu rees onmiddellijk de vlam tot boven
zijne gaanderij.</p>
<p>De Gentenaars die op den muur geraakt waren konden nu geene
hulp meer bekomen en werden neergehakt; de anderen verstikten of
verbrandden meest allen binnen den toren.</p>
<p>Dit was de laatste poging welke de vijand tegen den burg zou
wagen. Overal afgeslagen en door het verlies van wel duizend man
verzwakt, gaf hij de bestorming eindelijk beslissend op<a name=
'FNanchor_72_72'></a><a href=
'#Footnote_72_72'><sup>[72]</sup></a>.</p>
<p>Al de benden werden teruggeroepen tot buiten het bereik der
pijlen, die de onvermoeibare Kerels niet ophielden uit den burg
te schieten, terwijl zij de lucht met hun herhaald
jubelgeschreeuw en met de galmen van hun krijgslied vervulden.
Tot aan de andere zijde der Markt klonk duidelijk hun tergend
lied, dat zij met de klanken der hoorns en met het slaan hunner
zwaarden op de schilden begeleidden:</p>
Gi, rudders, dwingers, maect u van cant,<br>
Hier syn de Kerels van Vlanderlant!<br>
Gi, Isegrms, hoedt u voor den Blauwvoet,<br>
Of gi selt voelen wat sine clau doet.<br>
<span style='margin-left: 1em;'>Onze vorderen waren
vri,</span><br>
<span style='margin-left: 1em;'>En vri so bliven wi,</span><br>
So lanc een hert, dat lafheid haet,<br>
In eenen Kerlenboesem slaet!<br>
<br>
Doedele, bommele, romdomdom,<br>
Houd u recht en sie niet om!<br>
<!-- Page 382 --><br>
<br>

<p>Zoolang had de bestorming geduurd, dat kort na den aftocht der
aanvallers het daglicht zichtbaar begon te verzwakken.</p>
<p>Mher Gervaas Van Praet zond eenen wapenbode naar den burg om
den Kerels eene opschorsing der vijandelijkheden tot morgen bij
zonsopgang te verzoeken, ten einde men de gekwetsten mocht
opnemen en de dooden begraven.</p>
<p>Deze vraag werd ingewilligd, en de Kerels staken boven de
Hofpoort de witte vredevlag uit.</p>
<p>Binnen den burg had men insgelijks een zeker getal dooden en
gekwetsten. De eersten begroef men op het kleine kerkhof nevens
St-Donaas; de anderen verzorgde men in het klooster.</p>
<p>De avond was reeds gevallen, toen men de dooden ter aarde
besteld en alles op de wallen tot de afwering van eenen nieuwen
stormloop had in gereedheid gebracht.</p>
<p>Hacket, de kastelein, stelde eenige geringe wachten boven de
muren, en gaf den overigen mannen oorlof te gaan rusten in de
kloostergebouwen en in de Love, waar men groote vuren had
ontstoken, aangezien er een koude gure wind was ontstaan.</p>
<p>Dewijl het nu wapenstilstand was tot den volgenden morgen,
konden de mannen die de wacht niet hadden eenige rust na de
vermoeienis van den druk doorgestreden dag genieten.</p>
<p>In den eerste hadden de Kerels, rondom de vuren gezeten, hunne
schitterende zegepraal geroemd of den dood van velen hunner
gezellen door eenige woorden van treurnis beklaagd; maar welhaast
deed de warmte hen onder eene onweerstaanbare sluimerigheid
bezwijken, en zij legden zich langs de wanden der kamers gansch
gekleed te slapen.</p>
<p>Alles werd doodstil op den burg.</p>
<p>Zelfs de schildwachten boven de wallen wankelden in hunnen
stap of zwijmelden, met gesloten oogen, achter de kanteelen
voort.</p>
<p>Zij waren toch zoo moede van eenen ganschen dag hevig
strijden; al hunne gewrichten deden hun zeer, en de afgematheid
beroofde hen schier van gevoel en besef. Daarbuiten, op de Markt
en in de straten rondom den burg, was het even stil. Men zou
gemeend hebben dat in gansch Brugge geen enkel mensch meer
waakte. Zeker, de Isegrims, na een zoo schrikkelijk verlies,
konden dien nacht niets tegen den burg meer
<!-- Page 383 -->ondernemen. Daarenboven, het was wapenstilstand
tot het rijzen der zon.</p>
<p>Door dergelijke overwegingen gansch gerustgesteld, sloten de
schildwachten allengs de oogen en vielen in slaap achter de
kanteelen, of daalden van den muur om zich bij de vuren te gaan
warmen.</p>
<p>Toen het uur van middernacht naderde, was een groot gedeelte
van den wal door de schildwachten verlaten.</p>
<p>In de kamer van des kasteleins Steen zat Robrecht in eenen
leunstoel; hij had het hoofd achterover tegen den rug van den
zetel laten vallen en sliep met hoorbare hijgingen.</p>
<p>Tegen den wand der kamer, op een bed, lag Eggard Van
IJsendijke uitgestrekt. De arme ridder had in de bestorming eene
ijselijke wonde ontvangen; zijn hoofd was schier geheel bedekt
met bebloede doeken, en men zou hem dood gemeend hebben, indien
niet de zwoeging zijner borst en bijwijlen de krampachtige
beweging zijner lippen hadden komen getuigen dat hij nog
leefde.</p>
<p>Dakerlia en Witta zaten nevens hem, met verkropt hart en
tranende oogen zijn lijden afspiedende. Robrechts zuster scheen
bovenal bedrukt en wanhopig. Zij hield eene hand van den
gekwetste, en wanneer hij door de krampachtige trekking zijner
leden eenen aanval van hevige smart verried, murmelde zij woorden
van troost en medelijden aan zijn oor of verfrischte zijne dorre
lippen met eenige druppels water.</p>
<p>Er kwam een oogenblik, dat de ongelukkige Eggard, door de
hersenpijn aangejaagd, schrikkelijk begon te woelen en den naam
van Robrecht als eene bede tot hulp en lafenis uitsprak.</p>
<p>Witta, verschrikt en vreezende dat Eggards laatste stond was
verschenen, wekte haren broeder.</p>
<p>Mher Sneloghe rekte zich de leden, ging nog gansch verdwaasd
van den loomen slaap tot zijnen vriend en beschouwde hem eene
wijl.</p>
<p>"Arme Eggard!" zuchtte hij, o wat moet hij lijden! Waarom
roept gij mij, zuster?"</p>
<p>"Ach, ik beef er nog van," antwoordde Witta. "Hij scheen te
willen sterven in eene schromelijke kramp en murmelde uwen naam,
als wenschte hij u een laatst vaarwel toe. God zij er om
gezegend, nu is het weder voorbij!"</p>
<!-- Page 384 -->
<p>"Gij weet wel, Dakerlia, wat de heelmeester heeft bevolen",
zeide Robrecht berispend. "Men mag omtrent den zieke niet
spreken, en buiten het bevochtigen zijner lippen, moet men
beweegloos en stil hem bewaken. Doe mijne zuster bedaard blijven.
Hier is ons medelijden, hier is onze hulp machteloos. God alleen
beschikt over het leven van onzen armen vriend. Bidden is alwat
gij voor hem kunt doen. Morgen zal hij misschien beter zijn. Wie
kan het weten? Wellicht zal hij nog genezen. Hopen wij
het...."</p>
<p>Onder het mompelen dezer laatste woorden was hij tot zijnen
zetel wedergekeerd. Nog eene wijl bleef hij van daar met de
uitdrukking der diepste droefheid op den gekwetste staren; doch
allengs zakte het hoofd hem op den schouder, en hij sloot de
oogen. Weinig tijds daarna kwam de zwoegende hijging zijner borst
getuigen dat hij opnieuw in eenen diepen slaap was
weggezonken....</p>
<p>Had Robrecht, hadden de Kerels binnen den burg geweten wat
daarbuiten in de stad geschiedde, zij zouden zeker zich niet zoo
ongekommerd overgeleverd hebben aan het genot der rust.</p>
<p>Terwijl alles sliep, waren eenigen der stoutste Gentenaars op
de gedachte gekomen, in het midden van den nacht nog eene poging
tot het innemen van den burg te beproeven. Zij zouden met twee of
drie der lichtste ladders geheimelijk en zonder hunne nadering
door het minste gerucht te verraden, naar den wal kruipen en den
muur nevens de Hofpoort beklimmen. Waren daar, volgens hun
vermoeden, de schildwachten afwezig of ingeslapen, dan zouden zij
zich boven den muur stilhouden, totdat een zeker getal hunner
gezellen hen kon vervoegen. Eens sterk genoeg, zouden zij van den
wal dalen en bij middel van door hen medegebrachte werktuigen de
Hofpoort openen, om het overige hunner mannen een vrijen doorgang
te bieden.</p>
<p>Gelukte die list, zooals zij haar hadden berekend, dan viel de
burg nog voor den morgen in hunne macht en werden de slapende
Kerels verrast en verplet.</p>
<p>Toen men den veldheer Gervaas Van Praet van d
<!-- Page 385 -->it ontwerp kennis gaf, keurde hij het af en
wilde de Gentenaars beletten dus verraderlijk den aanvaarden
wapenstilstand te breken; doch de ridders zelven laakten zijne
teergevoelige eerlijkheid jegens moordenaars die in den ban der
kerk lagen.</p>
<p>En daar hij nog wederstand bood, verklaarden hem de oversten
der Gentenaars, dat zij en hunne mannen alleen den slag zouden
wagen, de veldheer mocht hun voornemen goedkeuren of niet.</p>
<p>Mher Gervaas, om de verdeeldheid niet in het leger te brengen,
gaf met onwil en spijt zijne toestemming, doch zou niet zelf
deelnemen aan deze poging.</p>
<p>Onmiddellijk hadden de Gentenaars in stilte begonnen hunne
toebereidsels te maken. Een uur na middernacht slopen ongeveer
honderd man, tusschen hen uitgekozen als de behendigsten en
stoutsten, met slechts twee der lichtste ladders door de
duisternis over de Hofbrug.</p>
<p>Dewijl boven den muur geene schildwachten meer tegenwoordig
waren, werd hunne nadering niet opgemerkt....</p>
<p>Het was op dit oogenblik dat Robrecht Sneloghe voor de tweede
maal in zijnen zetel door den slaap was overwonnen geworden.</p>
<p>Reeds sluimerde hij nu weder zeer diep sedert een goed kwart
uurs, toen eensklaps de kreet "Harop! Harop!" met bijzondere
haast en kracht uit alle hoeken van den burg ontstond en hem
verrast uit den slaap deed opschieten.</p>
<p>Eer hij gansch was ontwaakt, hoorde hij het gedonder van zware
hamersslagen, het geklingel van wapenen, het noodgeroep der
Kerels en de zegekreten der Isegrims.</p>
<p>"Blijft, blijft!" zeide hij tot de verschrikte jonkvrouwen.
"Wij worden aangevallen, valsch, verraderlijk. Het zal niets
zijn. Wacht op mijne terugkomst. Houdt u stil...."</p>
<p>En met uitgetogen zwaard sprong hij naar buiten.</p>
<p>Hier vond hij zijne gezellen naar den kant der Hofpoort in
eenen schrikkelijken strijd gewikkeld. De vijand was binnen den
burg!</p>
<p>Aan het geroep "Isegrim, Isegrim!" "Blauwvoet, Blauwvoet!" dat
tot herkenningsteeken in de duisternis van wederzijde werd
aangeheven, meende Robrecht te kunnen oordeelen dat de vijand
niet overmachtig was en door de Kerels, die nu uit al de gebouwen
kwamen gestormd, wel ras zou verplet zijn.</p>
<!-- Page 386 -->
<p>Onder het uitgalmen van den kreet: "Ravenschoot, Ravenschoot
met mij!" wierp hij zich vooruit en hakte links en rechts op den
vijand.</p>
<p>Maar alhoewel het grootste getal der Gentenaars, die over den
wal geklommen waren, reeds in hun bloed lagen te spartelen en
door de Kerels werden vertreden, gelukte het den overblijvenden
op dit oogenblik de poort te openen.</p>
<p>Dan drong zulke machtige vloed van strijdzuchtige en
plunderzieke mannen den burg binnen, dat de Kerels, na eenen
langen en hardnekkigen wederstand, gedwongen werden te wijken, en
zij stap voor stap den grond zich voelden ontnemen<a name=
'FNanchor_73_73'></a><a href=
'#Footnote_73_73'><sup>[73]</sup></a>.</p>
<p>Robrecht Sneloghe dacht aan Dakerlia en aan zijne zuster. Hem
schoot als een bliksem de overweging door den geest, dat zij in
des kasteleins Steen niet veilig waren en onmiddellijk in des
vijands handen zouden vallen.</p>
<p>Hij liep uit het gevecht, sprong in de kamer, waar de
jonkvrouwen zich bevonden, en riep:</p>
<p>"Gauw, gauw, volgt mij! Spoedig, of het is te laat!"</p>
<p>"Ach, de arme Eggard, onze beschermer, onze verlosser!" riep
Witta. "Verlaat gij hem zonder medelijden, Robrecht? Zij zullen
hem ijselijk martelen!"</p>
<p>Op dit oogenblik woelde de gekwetste, hief de handen in de
hoogte en murmelde op klagenden toon:</p>
<p>"Robrecht, Robrecht!"</p>
<p>Mher Sneloghe, tot in het diepste der ziel geroerd door zijnen
roep, dien hij als een gebed tot bijstand aanzag, omvatte het
lichaam van zijnen gekwetsten vriend, hief door eene geweldige
krachtinspanning hem op den schouder en liep naar de deur,
terwijl hij met koortsigen klem tot de jonkvrouwen zeide:</p>
<p>"Volgt mij van nabij, verlaat mij niet! In het klooster, in de
proostdij zijn wij niet veilig! Komt, komt!"</p>
<p>Buiten, langs den kant der Love, vond hij nog eene talrijke
schaar Kerels, die zich woedend verdedigden, alhoewel het plein
schier op zijne <!-- Page 387 -->gansche uitgestrektheid
weergalmde van den roep "Isegrim, Isegrim!"</p>
<p>Het gelukte Robrecht, immer door de jonkvrouwen van nabij
gevolgd, voorbij de Loove te geraken. Nog een tiental stappen, en
hij zou de enge poort van het klooster bereiken. Eens binnen de
geestelijke gestichten, dan was hij veilig; want deze gebouwen
waren omvangen door eene afzonderlijke versterking, die na het
verlies van den burg nog eene lange belegering kon doorstaan.</p>
<p>Reeds juichte de jonge ridder, want hij raakte schier de poort
des kloosters; maar nu werden eensklaps de nog strijdende Kerels
door eenen woedenden aanval van duizenden vijanden overrompeld en
tegen den gevel der Loove verpletterd.</p>
<p>Degenen, die nog vrij in hunne beweging waren, stroomden
vluchtend, en met den vijand vermengd, als een stortvloed naar
het klooster, en zoo drongen zij Robrecht met zijnen last er
insgelijks binnen.</p>
<p>Onmiddellijk werd deze poort verbalkt en van achter met
allerlei voorwerpen versterkt en bedijkt.</p>
<p>Robrecht liep tot in eene der kloosterkamers en legde zijnen
gekwetsten vriend Eggard Van IJsendijke op een bed. Dan keerde
hij, als uitzinnig van schrik, terug tot achter de poort.</p>
<p>"Ha, God dank, Dakerlia, gij zijt gered!" kreet hij, zijne
verloofde aan den hals vliegend.</p>
<p>Maar even ras stuurde hij zijne blikken kommervol in het
ronde.</p>
<p>"Dakerlia, waar, waar is mijne zuster?" vroeg hij. "Gij weent,
o hemel!"</p>
<p>"Arme Witta, arme Witta!" zuchtte jonkver Wulf.</p>
<p>"Zij is niet met u!" kreet Robrecht, sidderend van schrik.
"Zij is buiten gebleven? Eilaas, eilaas!"</p>
<p>En hij zakte, door de wanhoop verpletterd, op eene bank
neder.</p>
<h4>Voetnoten:</h4>
<a name='Footnote_71_71'></a><a href='#FNanchor_71_71'>[71]</a>
<div class='note'>
<p>"Segher, kastelein van Gent, kwam toegeloopen met al zijne
macht.... De burgers van Gent, met eenen hoop <i>brigands</i> uit
hunne omstreken, zeer dorstig naar buit, vergaderden om in het
beleg te komen, als mannen befaamd in den oorlog en behendig tot
het innemen en verdelgen van sterke vestingen."</p>
<p>GALB., p. 299; zie ook KERVYN DE LETTENHOVE, I, p. 391.</p>
</div>
<a name='Footnote_72_72'></a><a href='#FNanchor_72_72'>[72]</a>
<div class='note'>
<p>"Den Zaterdag bevalen de oversten eenen algemeenen aanval....
Het gevecht duurde tot den avond, en de aanvallers, na groote
schade en verlies, verwijderden zich van de muren van den burg,
beducht voor de gevaren van den nacht."</p>
<p>GALBERTUS, pp. 298 en 299.</p>
</div>
<a name='Footnote_73_73'></a><a href='#FNanchor_73_73'>[73]</a>
<div class='note'>
<p>Zie het verhaal dezer nachtelijke overrompeling en der
plundering van den burg bij GALBERTUS, p. 315.</p>
</div>
<hr style='width: 65%;'>
<!-- Page 388 -->
<a name='XX'></a>
<h2>XX</h2>
<br>

<p>De poorters van Brugge, te zamen geroepen, om bij openbare
stemming eenen nieuwen graaf te kiezen, overdekten in
onderscheidene groepen of scharen het groote plein buiten de
Smedepoort dat men het Zand noemde.</p>
<p>In het midden dezer vlakte had men eene breede stelling
getimmerd waarop nu de schepenen der stad en de voornaamste
Vlaamsche ridders met hunnen veldheer, mher Van Praet, zich
hielden, zoowel om hunne stem te geven, als om de plechtigheid te
bestieren en over de oprechtheid der kiezing te waken.</p>
<p>Disdir Vos, de verrader, die sedert de nachtelijke
overrompeling der stad het bijzondere vertrouwen van den veldheer
scheen te genieten, stond nu insgelijks achter hem.</p>
<p>Voor de stelling waren een groot getal poorters, meest bejaard
en met zekere pracht gekleed, in eenen afzonderlijken hoop
vergaderd Het waren de hoofdmannen der wijken en der gilden of
neringen, die hier kwamen hooren wat de schepenen of ridders het
volk te zeggen hadden. Zij zouden dan tot hunne mannen gaan, die
wat verder op het plein langs alle zijden waren geschaard hun de
woorden der overheden mededeelen, hunne stemmen opnemen en den
uitslag der kiezing naar de schepenen brengen.</p>
<p>Deze hoofdmannen spraken in afwachting zeer luid en vurig over
de zaak, die hen hier te zamen riep. Eenigen wilden de stemming
geweigerd hebben, om reden dat de koning van Frankrijk zich in
geenen deele met het bestuur van Vlaanderen te bemoeien had, en
hij het was die de Brugsche poorters niet alleen den raad, maar
zelfs het bevel had gezonden tot het kiezen van eenen nieuwen
graaf.</p>
<p>De meesten waren van gevoelen, dat men zonder tegenwerping en
in allerhaast des konings bevel moest volbrengen,
<!-- Page 389 -->uit vreeze dat hij, beter beraden, het nog zou
kunnen intrekken. In oude tijden hadden hunne voorouders het
recht genoten tot het kiezen hunner vorsten. Nu werd dit recht,
dat eeuwen lang hun ontroofd was gebleven, hun werkelijk
teruggeschonken. Zouden zij dwaas genoeg zijn om het te
verwerpen, alleenlijk omdat zij het bekwamen door toedoen van
eenen vreemden vorst? Waarom toonden de poorters, die voornemens
waren ten gunste van Willem Van Loo te stemmen, zich zoo
ontevreden? Waren zij niet even vrij in hunne keus als de
aanhangers van Diederik van den Elsas of van den jongen graaf van
Holland?</p>
<p>Deze en andere zulke redenen hadden de meest ontevredene
hoofdmannen eenigszins tot bedaren gebracht; evenwel bleef het
gerucht der driftige samenspraak tusschen hen voortduren, dewijl
elk nu groote pogingen inspande om de anderen tot het stemmen
voor dezen of genen vorst over te halen.</p>
<p>Op dit oogenblik bracht een wapenbode de bazuin aan den mond
en gebood door eenige scherpe galmen de stilte en de
aandacht.</p>
<p>De veldheer Gervaas Van Praet trad vooruit op de stelling, met
een bezegeld perkament in de hand, en, zich tot de hoofdmannen
wendende, zeide hij:</p>
<p>"Ziet hier, vrienden, wat Lodewijk, de machtige koning van het
Fransche rijk, aan de ridders van Vlaanderen en aan de inwoners
der goede steden schrijft."</p>
<p>Hij vestigde zijne oogen op het perkament en las:</p>
<div class='blkquot'>
<p>"Beminden en getrouwen, ridders en burgers van het graafschap
Vlaanderen. Het schijnt mij nu niet raadzaam u te gaan bezoeken.
Ik zal met eenigen mijner lieden tot u komen, zoohaast ik den
uitslag van het beleg van den burg van Brugge zal kennen. Want
volgens mijn gevoelen zou ik niet wijselijk handelen met mij in
de handen der verraders van uw land te gaan werpen, wel wetende
dat er nog velen zijn die het lot der belegerde moordenaars
betreuren, hunne misdaden verdedigen en op alle wijze werkzaam
zijn tot hunne verlossing. Uw ongelukkig land is in verwarring.
Reeds zijn er samenspanningen gesmeed om de grafelijke kroon met
geweld voor Willem Van Loo te bekomen; maar meest al de inwoners
der steden hebben gezworen nooit dezen Willem voor graaf te
aanvaarden, omdat hij van onedele geboorte is<!-- Page 390 -->,
dit is te zeggen, geboren van eenen edelen vader en van eene
onvrije moeder die, zoolang zij leefde, niet heeft opgehouden
schapenwol te kaarden. Ik wil en ik beveel dat de ridders en
burgers van Vlaanderen zonder uitstel vergaderen om eenen
bekwamen graaf te kiezen. Het land zou niet langer van eenen
wettigen vorst kunnen beroofd blijven, zonder blootgesteld te
zijn aan grootere gevaren dan degene waarmede het nu wordt
bedreigd.</p>
<p>Heil in Gode. LODEWIJK<a name='FNanchor_74_74'></a><a href=
'#Footnote_74_74'><sup>[74]</sup></a></p>
</div>
<p>Deze brief verwekte eene korte opschudding onder de
hoofdmannen. Het waren de aanhangers van Willem Van Loo, die
luidop riepen, dat de koning zich door lasteraars had laten
bedriegen. Willem was niet van onechten bloede; zijne moeder
zaliger was eene Kerlinne, en dus geene onvrij geborene, zooals
de brief het valschelijk beweerde. Al de Kerlinnen, buiten de
steden, waren zij ook edel en rijk als vorstinnen, hadden de
gewoonte en den plicht te werken; en, omdat de moeder van Willem
Van Loo schapen wol had gekaard, was zij niet min edel dan of zij
haar leven in ijdele werkeloosheid had gesleten.</p>
<p>Mher Gervaas Van Pract en de voorschepen daalden van de
stelling tusschen de hoofdmannen. Zij maanden hen aan, de brieven
des konings te eerbiedigen, en deden hen begrijpen dat, indien
iets daarin hun niet gegrond voorkwam, zij desniettemin vrij in
hunne keus bleven en zelfs voor Willem Van Loo konden stemmen,
indien zij zulks goed vonden.</p>
<p>Min of meer bevredigd, gingen de hoofdmannen tot hunne
gezellen om de stemming te doen beginnen.</p>
<p>Men hoorde welhaast ten allen kant op het plein een groot
geraas en geroep ontstaan, naarmate de hoofdmannen aan de menigte
mededeelden wat de veldheer hun vanwege den koning had
voorgelezen.</p>
<p>Ondertusschen begon de stemming, en deze werkzaamheid duurde
zeer lang voort.</p>
<p>Terwijl men er nog mede bezig was, galmden eensklaps, in de
baan naar Thourout, de klanken van eenige hoorns, als wierd de
naderin<!-- Page 391 -->g van krijgslieden aangekondigd.</p>
<p>Even ras zag men een twintigtal ridders te paard, door eene
tamelijke sterke bende wapenknechten gevolgd, op het plein treden
en zich naar de stelling richten. Iedereen keek met
nieuwsgierigheid deze ridders achterna; doch in de meening dat
zij, evenals vele anderen, die dagelijks in Brugge kwamen,
slechts hier verschenen om deel aan het beleg te nemen, zette
men, na eene korte onderbreking, het opnemen der stemmen weder
voort.</p>
<p>De aangekomene ridders beklommen de stelling. Baudewijn Van
Aelst, die hun aanleider scheen, begon in stilte met mher Gervaas
Van Praet en met den voorschepen te spreken.</p>
<p>Ongetwijfeld deelde hij hun gewichtige dingen mede; want de
veldheer scheen spijtig en betuigde zijne ontevredenheid door
bittere woorden.</p>
<p>"Zouden wij klagen, veldheer", zeide hem Baudewijn Van Aelst,
"omdat de koning de poorters van den balfaart en van eenige
andere schattingen wil ontslaan? Hij en de nieuwe graaf, van
eenen anderen kant, beloven, dat zij al de eigendommen der
Erembalds en hunner aanhangers aan de ridders tot belooning
zullen schenken. Daarin zult gij eene ruime vergoeding vinden
voor het verlies van uw recht op sommige poorters. Komt, heeren,
de zaak eischt spoed; eerbiedigen wij den wil des konings. Geef
den bazuinblazers bevel om de hoofdmannen te zamen te roepen. De
stemming is gelukkiglijk nog niet afgeloopen; anders mochten wij
moeielijkheden ontmoeten, welke het onze plicht is te
voorkomen."</p>
<p>Eene wijl daarna stonden de geroepene hoofdmannen weder voor
de stelling en keken verwonderd op, elkander vragende wat
zwaarwichtige tijding er toch mocht gekomen zijn, daar men de
kiezing opschorste om hun iets nieuws mede te deelen.</p>
<p>Baudewijn Van Aelst trad vooruit en, na de stilte door eenige
bazuinklanken was bevolen geworden, zeide hij tot de hoofdmannen:
"Poorters van Brugge, ik ben tot u gezonden door den koning van
Frankrijk. Hoort, wat hij u schrijft."</p>
<p>Een perkament ontplooid hebbende, las hij den volgenden brief
<!-- Page 392 -->, hem bij de lezing in het Dietsch
vertalende:</p>
<p>"Lodewijk, de koning van Frankrijk, groet minnelijk al zijne
goede zonen, de inwoners van het graafschap Vlaanderen, en
kondigt hun aan dat hij van Atrecht is vertrokken om tot hen te
komen, aan het hoofd zijner koninklijke legers, vervuld met
dapperheid en met de kracht Gods, zijne onverwinnelijke hulp.
Bedroefd omdat wij voorzagen dat de moord des graven uw land in
het verderf zou storten, hebben wij besloten onze wraak uit te
oefenen met eene onverbiddelijke strengheid en door lijfstraffen,
tot nog toe ongehoord. Wij hebben, om uw land voor grootere
onheilen te behoeden, u eenen graaf gekozen. Opdat dezen den
vrede in het graafschap zou kunnen herstellen en den verloren
voorspoed doen herbloeien, gehoorzaamt en doet wat mher Baudewijn
Van Aelst, mijn bode en uw vriend, ingevolge mijnen wil, dien hij
kent, u zal raden en gebieden<a name='FNanchor_75_75'></a><a
href='#Footnote_75_75'><sup>[75]</sup></a>."</p>
<p>Er heerschte eene groote stilte onder de luisterende
hoofdmannen Zij hielden zwijgend de oogen op den koninklijken
bode, van wien zij eene uitlegging over de zonderlinge tijding
schenen te vragen.</p>
<p>Baudewijn Van Aelst nam het woord en sprak:</p>
<p>"Hoort, poorters van Brugge, wat de koning van Frankrijk mij
belast heeft u te boodschappen. De ridders van Frankrijk en de
ridders van Vlaanderen hebben, op raad en bevel des konings, tot
graaf van Vlaanderen gekozen en verheven Willem, den jongen
hertog van Normandi&euml;."</p>
<p>Er rees een hevig gemor en ook wel hier en daar een luid
geroep van ontevredenheid tusschen de hoofdmannen.</p>
<p>Een hunner zeide zelfs verstaanbaar:</p>
<p>"Wat? Een Normandi&euml;r graaf van Vlaanderen? De Isegrims
hebben ons weder verraden. Het was te voorzien: zij zijn altoos
de dienaars en vleiers der vreemdelingen geweest!"</p>
<p>Een nieuw bazuingeschal herstelde de stilte, en Baudewijn Van
Aelst zette dus zijne rede voort:</p>
<p>"Wij allen, ridders, die nu tot u gekomen z
<!-- Page 393 -->ijn, en vele anderen nog, hebben Willem van
Normandi&euml; tot graaf gekozen en hem als zulken eed gezworen
en hulde bewezen. Hij, tot onze belooning, heeft den ridderen van
Vlaanderen al de landen en eigendommen geschonken die tot nu toe
hebben toebehoord aan de moordenaars van graaf Karel en aan
degenen die hen aanhangen of verdedigen. De verraders zijn door
den koning veroordeeld tot den wreedsten en schandelijksten dood,
en geen hunner zal worden gespaard. Ik, in naam des konings,
gebied en raad u, poorters van Brugge, en al wie hier
tegenwoordig zijn, voor uwen wettigen vorst te aanvaarden Willem
van Normandi&euml;, die door ons is gekozen en door den koning
met de grafelijke kroon is begiftigd."</p>
<p>Weder ontstond er luid gemor en driftig gewoel onder de
hoofdmannen; maar Baudewijn Van Aelst verhief de stem en ging
voort:</p>
<p>"De koning en de nieuwe graaf, om den lieden van Brugge hunnen
goeden wil te betuigen, hebben besloten dat voortaan geen poorter
nog eenige persoonlijke schatting zal betalen. Alle belastingen
hoegenaamd ook, of balfaart of beste hoofd, of staande op huizen
of op neringen, zijn en blijven afgeschaft ten eeuwigen dage.
Daarenboven zullen de burgers van Vlaanderen voortaan macht en
vrijheid hebben om hunne eigene wetten en gebruiken te behouden,
of ze te veranderen volgens hun goeddunken<a name=
'FNanchor_76_76'></a><a href=
'#Footnote_76_76'><sup>[76]</sup></a>."</p>
<p>Zulke volledige vrijmaking van alle schatting en dus ook van
de teekens der dientsbaarheid, was eene gift en eene weldaad,
waaraan de poorters zich des te minder vanwege den koning konden
verwachten, daar hunne eigene graven sedert langen tijd nooit
opgehouden hadden pogingen te doen om het volk der steden dieper
en dieper in slavernij te dompelen. Ook werd dit besluit door de
meeste hoofdmannen met onverborgene vreugd en zelfs met luid
gejubel onthaald.</p>
<p>Er waren evenwel nog eenigen die zich ontevreden toonden en
luidop riepen dat zij in zulke beloften niet geloofden, aangezien
de koning en de graaf, die willekeurig hun dit recht toestonden,
even willekeurig het hun konden ontnemen.</p>
<p><!-- Page 394 -->Baudewijn Van Aelst, om deze laatste
tegenwerpingen te versmachten gebood nog eens de stilte en
sprak:</p>
<p>"De koning van Frankrijk is nu op reis naar Vlaanderen, aan
het hoofd van twintigduizend uitgelezene krijgslieden. Binnen
eenige dagen zal hij zelf met den nieuwen graaf te Brugge komen,
en zijne beloften u in het openbaar bij eede bezweren. Wie zich
tegen zijnen wil opwerpt en weigert Willem van Normandi&euml; als
vorst te erkennen, zal aanschouwd werden als een aanhanger der
moordenaars en dezelfde straf onderstaan, dit is te zeggen dat
hij zal worden ter dood gebracht en zijne goederen verbeurd. Gaat
nu, deelt uwen mannen mede wat de koning u door mij heeft
geboodschapt. Beveelt hun zich vreedzaam naar huis te begeven.
Gij, als overheid op hen hebbende, blijft verantwoordelijk voor
de rust der stad, die, werd ze gestoord, op uitdrukkelijk bevel
des konings, door het geweld der wapenen zou worden
hersteld."</p>
<p>De gedane beloften van den eenen kant en de schrikkelijke
bedreigingen van den anderen hadden voor gevolg, dat de
hoofdmannen stilzwijgende zich van de stelling verwijderden, om
hunnen gezellen de verrassende tijding der benoeming van eenen
nieuwen graaf te gaan mededeelen.</p>
<p>De ridders bleven op de stelling staan en keken in het ronde.
Zij wilden, vooraleer deze plaats te verlaten, naspeuren welke de
houding der poorters en ambachtslieden zou zijn bij het vernemen
van 's konings boodschap.</p>
<p>In den eersten bemerkten zij wel eenig gewoel en hoorden zij
hier en daar afkeurend gemompel; maar het duurde evenwel niet
lang, of zij zagen de poorters en ambachtslieden in scharen over
het plein trekken en bij gedeelten juichend de poort ingaan.</p>
<p>Dan daalden de ridders insgelijks van de stelling, om zich
naar de stad te begeven.</p>
<p>De veldheer, die alleen met Baudewijn Van Aelst de anderen
vooruitstapte, zeide, na eene wijl in stille overweging te zijn
verslonden gebleven, tot zijnen gezel:</p>
<p>"Onder ons durf ik het u wel bekennen, mher Baudewijn, 's
konings boodschap bedroeft mij diep."</p>
<p>"Betreurt gij den keus die wij hebben gedaan?" mor
<!-- Page 395 -->de Baudewijn</p>
<p>"Neen; mher Willem van Normandi&euml; is een jong vorst, die
de eer van het ridderschap zal staande houden. Daarom verwondert
het mij des te meer, dat hij nu den poorters der steden eene
volledige vrijheid vergunt. Weet hij dan niet, dat onze goede
graaf Karel is vermoord geworden, alleenlijk omdat hij de
ridderschap wilde verheffen en de onedele menigte in
dienstbaarheid houden? Ha, kon Karel van Denemarken uit zijn graf
opstaan, hoe zou hij klagen over de zonderlinge wijze waarop de
koning zijne gedachtenis meent te wreken!"</p>
<p>"Zulke overweging is insgelijks in mij opgestaan", zeide mher
Baudewijn, "en ik heb mij zelfs verstout bij den koning eenige
opmerkingen in dien zin te wagen. Hij heeft mij doen begrijpen
dat men iets moet opofferen om de poorters der steden van
Vlaanderen gunstig te stemmen. Wat het verlies betreft van den
balfaart dien de ridders op vele poorters van Brugge beweren te
mogen heffen, dit zal na onderzoek tiendubbel vergoed worden, bij
middel der uitdeeling van de verbeurde rijkdommen en
grondbezittingen der Erembalds en hunner aanhangers. Daarenboven,
mher Gervaas, wat is gemakkelijker, indien de poorters een slecht
gebruik van de hun verleende rechten maken, dan hun die rechten
weder te ontnemen?"</p>
<p>De veldheer stapte mijmerend voort.</p>
<p>"Maar zeg eens, mher Gervaas", vroeg Baudewijn Van Aelst, "mij
heeft de koning nog eenen anderen last opgelegd. Ik ging het
haast vergeten. Karel van Denemarken was rijk. Waar is zijn schat
gebleven?"</p>
<p>"De Kerels hebben 's graven rekenmeester gedwongen hun dien
schat ter hand te stellen."</p>
<p>"En zij bezitten hem nog?"</p>
<p>"Zeker: vele duizenden marken zilvers en kostbare
juweelen."</p>
<p>"De koning eischt dat die schat hem overgeleverd worde."</p>
<p>"Met den besten wil der wereld is het ons vooralsnu onmogelijk
den koning hierin te gehoorzamen. Hij zal moeten wachten totdat
wij de Kerels, die nog op den burg zijn, geheel hebben
overwonnen."</p>
<p>"Wel hoe? Men heeft mij daar, op het plein, gezegd, dat gij
den burg na eene hevige bestorming hebt ingenomen!"</p>
<p>"Inderdaad, mher Baudewijn, maar wij krijgen hem niet geheel.
De Kerels <!-- Page 396 -->bezetten op den burg nog de proostdij,
het klooster en de kerk van St-Donaas."</p>
<p>"Dit verwondert mij!" mompelde mher Baudewijn. "Indien gij
zegevierend binnen den burg kondet dringen, waarom hebt gij uwe
overwinning dan niet voortgedreven? Wat kon u daarin
beletten?"</p>
<p>"Gij hebt gelijk", antwoordde de veldheer, "eene beklaaglijke
omstandigheid heeft ons te midden der overwinning teruggehouden
Men had den Gentenaars en onze wapenknechten beloofd hun den burg
ter plundering over te geven. Zoohaast waren wij er niet binnen,
of al onze mannen, in stede van de Kerels te vervolgen en tot het
einde toe te bestrijden, zijn in verwarring en door de gierigheid
verblind, naar de veroverde gebouwen geloopen en hebben beginnen
te plunderen. Het was ons, ridderen, niet meer mogelijk iets
gedaan te krijgen van mannen, die tot bezwijkens toe beladen
waren met buitgemaakte voorwerpen. Onderwijl hebben de Kerels
zich binnen de geestelijke gestichten van den burg opnieuw
versterkt. Deze gestichten zijn omringd met wallen, gaanderijen
en torens, als eene afzonderlijke vesting."</p>
<p>"Maar indien gij nu opnieuw eenen algemeenen storm
geboodt?"</p>
<p>"Onmogelijk, mher Baudewijn. Wij hebben schrikkelijke
verliezen geleden. Mijne mannen moeten rusten; de stormtuigen en
ladders kunnen zonder herstelling niet meer dienen."</p>
<p>"De koning heeft mij nochtans gelast u te zeggen dat gij
zonder verwijl alle mogelijke pogingen hoeft te beproeven om den
schat des graven uit de handen der moordenaars te krijgen. Hij
weet, door mher Frumold zelven, dat zij hem bezitten, en vreest
dat zij hem bedektelijk naar den zeekant zullen zenden of,
vooraleer te bezwijken, hem op eene andere wijze zullen doen
verdwijnen. De koning belooft u door mij niet alleen het
kasteleinschap van Brugge, maar nog uitgestrekte leenen, indien
hij door uw toedoen 's graven schat bekomt."</p>
<p>"Het onmogelijke kan ik evenwel niet!" zuchtte de
veldheer.</p>
<p>Na eenige oogenblikken de zaak bedacht te hebben, zeide mher
Baudewijn:</p>
<p>"Die hardnekkige Blauwvoeten, wat hopen zij? Hebben zij
<!-- Page 397 --> nog niet de minste neiging getoond om zich over
te geven?"</p>
<p>"Zich overgeven? De Kerels? Het zijn ontembare leeuwen Zij
zullen zich tot den laatste toe op hunne wallen laten doodslaan.
Van hen is er niets te verhopen dan door geweld!"</p>
<p>"En indien gij hun de vrijheid aanboodt, op voorwaarde dat zij
u des graven schat geheel en volledig ter hand stellen?"</p>
<p>"Dit is onmogelijk; al wilde ik het doen, ik zou niet kunnen",
antwoordde mher Van Praet. "Oordeel zelf: wij, ridders, die
allereerst te wapen geloopen zijn om den dood van onzen graaf te
wreken, hebben elkander met duren eede toegezworen niet te dulden
dat &eacute;&eacute;n der moordenaars of hunner vrienden, in
&eacute;&eacute;n woord, dat &eacute;&eacute;n der Erembalds
gespaard worde of hem genade des levens worde verleend. Allen
moeten sterven!"</p>
<p>"Maar, veldheer, de koning wenscht zoo vurig des graven schat
te bezitten, dat hij u zeker zou goedkeuren en mild beloonen,
indien gij, om den schat hem te kunnen leveren, deze weinige
Kerels in vrijheid liet gaan."</p>
<p>"Onmogelijk, ik herhaal het u, mher Baudewijn; mijne ridders
zouden tegen mij opstaan, en ik geloof zelfs niet dat de koning
in persoon, hoezeer wij hem ook eerbiedigen, machtig genoeg zou
zijn om hen daarin te doen toestemmen."</p>
<p>Zij waren nu tot op de Groote Markt gekomen en naderden het
huis, dat de veldheer sedert de overrompeling der stad tot zijn
verblijf had gekozen.</p>
<p>"Ziedaar mijne woning", zeide mher Van Praet. "Gelief mij te
volgen, mher Baudewijn. Het middaguur is reeds voorbij. Gij moet
vermoeid en hongerig zijn. Wees mijn gast."</p>
<p>Baudewijn hield hem staan en zeide in gedachten, als hadde hij
geene acht op deze uitnoodiging geslagen:</p>
<p>"Er moet evenwel een middel zijn om 's graven schat uit hunne
handen te krijgen! Om den wensch des konings te volbrengen zou
men hemel en aarde willen verroeren."</p>
<p>"Welk middel? Ik weet er geen."</p>
<p>"Wij zullen er nog eens goed over nadenken, veldheer. Men
heeft mij een uwer ridders, die hier achter ons komt, aangewezen
als een doortrapt en spitsvondig man ..."</p>
<p>"Mher Disdir Vos?"</p>
<p>"Ja, geloof ik. Die weet misschien raad ... Kom, ik aanvaard
uwe minzame <!-- Page 398 -->uitnoodiging; want waarlijk, ik
gevoel eenen koortsigen eetlust na de reis."</p>
<p>Door eenige andere ridders gevolgd, traden zij in de woning
des veldheers ...</p>
<p>Een paar uren later verliet Disdir Vos dit huis. Hij keerde
welhaast terug met eenen wapenbode en twee bazuinblazers.</p>
<p>Baudewijn Van Aelst, vergezeld door vijf of zes ridders, kwam
hem vervoegen; en na de veldheer hun geluk had gewenscht in hunne
onderneming, gingen zij te midden der Markt en deden de bazuinen
aanheffen en eenen witten wimpel in de hoogte steken.</p>
<p>De Kerels liepen te zamen boven den vestingmuur en toonden
kort daarop eene vredevlag, om te betuigen dat zij in de
opschorsing der vijandelijkheden toestemden en den bode zouden
aanhooren.</p>
<p>Baudewijn Van Aelst, Disdir Vos en hunne gezellen begaven zich
naar den kant der Hofstraat en traden welhaast op het plein van
den burg.</p>
<p>Hier hadden de Gentenaars, om den vijand van nabij te kunnen
bewaken,&mdash;zonder gevaar te loopen van door zijne pijlen te
worden getroffen&mdash;eenen langen dam opgeworpen, schier van
manshoogte en als met een dak tegen alle werptuigen beschut. Dus
konden zij op het plein over en weder gaan, zoo dicht bij den
muur der proostdij, dat zij, door de stem te verheffen, met de
Kerels uitdagingen en scheldwoorden konden wisselen.</p>
<p>De ridders gingen op raad van Disdir Vos eerst achter den dam.
De verrader zeide hun dat de Kerels valsche lieden waren en men
niet roekeloos zich aan hunne wraak mocht blootstellen.</p>
<p>Zijne woorden deden de ridders glimlachen. De vervaardheid van
Disdir Vos scheen hun natuurlijk, en zij erkenden in hun gemoed
dat, indien de Kerels, zelfs verraderlijkerwijze, hem eenen pijl
door den boezem dreven of hem het hoofd met eenen steen
verpletterden, hij slechts zou hebben wat hij ten minste jegens
hen verdiende.</p>
<p>Baudewijn Van Aelst gaf den wapenbode bevel om, buiten den
dam, tot aan den voet van den muur der proostdij te naderen en
daar de bazuin te blazen. Hij volgde hem zonder vrees met twee
andere ridders.</p>
<!-- Page 399 -->
<p>Na eene wijl verschenen de oversten der Kerels boven den muur:
Bertulf de proost, zijn broeder de kastelein, zijn neef Burchard
Knap, Yorg Koevoet en eenige anderen. Robrecht Sneloghe was niet
met hen, alhoewel men hem de komst van den wapenbode had
gemeld.</p>
<p>De jonge ridder was sedert het verlies zijner zuster, wier lot
hij niet kende, zeer treurig en in schijn aan alles onverschillig
geworden. Wel hield hij zich gereed om, bij het eerste sein, naar
de wallen te vliegen en zijn leven te wagen; maar zoohaast zijne
tegenwoordigheid niet op de muren werd vereischt, ging hij naar
de kamer waar Dakerlia den gekwetsten Eggard verzorgde, en bleef
daar uren lang over zijne zuster spreken of bad met zijne
verloofde voor de ziel van het arme meisje, wanneer de gedachte,
dat zij waarlijk dood was, zijn lijdend hart kwam bestormen.</p>
<p>Toen de kastelein Hacket den ridders vroeg wat de reden hunner
komst was, riep Baudewijn Van Aelst hem toe:</p>
<p>"Ik spreek tot u als afgezant des konings van Frankrijk, die
met een leger van twintigduizend man op weg is om naar Brugge te
komen. Mij heeft hij belast van u de teruggaaf van 's graven
schat te vragen, en mij gemachtigd u daartoe al zulke voorwaarden
aan te bieden als ik zal goedvinden. Ontsluit eene der poorten en
laat mij binnen, opdat ik met u over mijne zending
onderhandele."</p>
<p>De Kerels antwoordden hem van boven dat zij wel wilden
aanhooren wat hij hun te zeggen had, doch het hun volstrekt
onmogelijk was eene poort te openen, aangezien alle uitgangen
zoodanig van binnen waren gebalkt en met steenen bedamd, dat een
gansche dag arbeid ontoereikend zou zijn om zelfs den minsten
toegang vrij te maken. Had 's konings bode hun iets bijzonders te
melden, zij konden niet anders dan van boven den muur hem
aanhooren.</p>
<p>"Het zij zoo!" riep mher Baudewijn. "Hebt gij des graven schat
met u?"</p>
<p>"Ja, wij hebben hem hier met ons", werd hem geantwoord.</p>
<p>"Geheel?"</p>
<p>"Ongeschonden en geheel, zooals Frumold, des graven
rekenmeester hem volgens eene door hem geteekende lijst ons heeft
ter hand<!-- Page 400 --> gesteld."</p>
<p>"Welnu", zeide mher Baudewijn, "luistert wat ik u voorstel als
gemachtigd door den koning van Frankrijk en door den nieuwen
graaf, dien hij heeft verheven. Indien gij mij des graven schat
overlevert, zonder er iets van achter te houden, zult gij allen
in vrijheid dezen burg en de stad mogen verlaten, met de eenige
verplichting u na den oorlog voor het wettelijk gerecht aan te
bieden, wanneer gij daartoe wordt gedagvaard."</p>
<p>Dit voorstel verraste en verwonderde de Kerels zoodanig, dat
zij elkander een oogenblik zwijgend aanzagen. Zoohaast zij echter
een klaar denkbeeld van de zaak zich hadden gevormd, borsten
eenigen in eenen schaterlach uit, en de anderen morden eene
grammoedige weigering; maar de proost Bertulf gebood zijnen
gezellen de stilte, en vroeg aan 's konings bode:</p>
<p>"Sluit gij niemand uit? Zijn wij allen in uw voorstel
begrepen?"</p>
<p>"Allen."</p>
<p>"En mher Burchard Knap?"</p>
<p>"Hij insgelijks. Wil hij het land van Vlaanderen ten eeuwigen
dage ontruimen, het staat hem vrij. Anders zal hij voor zijne
daden na den oorlog verantwoorden."</p>
<p>"Wij zullen uw voorstel onderzoeken en er over raadplegen; gun
ons den tijd daartoe!" riep Bertulf.</p>
<p>"Ik zal wachten. Overweegt dat binnen eenige dagen het
Fransche leger te Brugge komt en er voor u geen ander uitzicht
overblijft dan eene onmiddelijke nederlaag en de schrikkelijkste
dood!"</p>
<p>Mher Baudewijn verwijderde zich met zijne gezellen achter den
dam.</p>
<p>De Kerels, boven den muur, begonnen het voorstel van 's
konings bode te overwegen. Velen spotteden er mede als met iets
belachelijks, anderen wilden de zaak in ernst onderzocht hebben,
ofschoon zij geneigd waren om te denken dat er bedrog onder dit
verrassend aanbod schuilde.</p>
<p>Bertulf was van een geheel ander gevoelen. Bedrog vermoedde
hij in het geheel niet; want het was volgens zijne meening
onmogelijk dat de Fransche koning, in aanzien der gansche wereld,
zijn gegeven woord zou breken. Zou deze machtige vorst
<!-- Page 401 -->, met tot zulke vuige listen zijne toevlucht te
nemen, zijnen naam van eerlijk en trouw ridder willen schenden?
Zeker, indien men eenige kans zag, om het gedeelte van den burg,
dat zij nog bezaten, tot de komst van Willem Van Loo te behouden,
dan zou hij, Bertulf, zelf het volstrekt verwerpen van alle
voorstellen aanraden; maar die kans zag hij niet. Hij had reeds
bericht ontvangen over hetgeen er dien morgen op het Zand was
geschied, en hij wist voor waar dat er inderdaad een Fransch
leger van twintigduizend man op gang was om naar Brugge te komen.
Door zulke macht aangevallen zouden de Kerels in den burg wel
zeker bezwijken en tot den laatste toe worden vermoord. Wat nut
kon hunne dood op zulke wijze Kerlingaland toebrengen? Geen het
minste. Bijaldien zij integendeel den burg nu verlieten, konden
zij zich in het leger van mher Willem Van Loo begeven; en wie,
zooals hij en zijn broeder en neven, uitgestrekte landgoederen
bezat, kon de Ambachten doorloopen en overal de lieden tot den
algemeenen landstorm opwekken.</p>
<p>In den eerste werden zijne redenen door gemor en tegenspraak
onthaald; de gedachte, dus de proostdij en het klooster den
vijand te leveren, kwetste den hoogmoed der Kerels.</p>
<p>Burchard bovenal gromde en tierde; maar de proost schetste hem
met schrikkelijke kleuren den marteldood af, die hem wachtte,
indien zij, zooals het zeker was, onder den aanval van het
Fransche leger bezweken. Hij deed hem insgelijks begrijpen dat
hij aan de zijde van mher Willem Van Loo, in het open veld, zijn
land en de vrijheid meer ware diensten kon bewijzen dan besloten
achter muren, die bestemd waren om onder de aanvechting des
vijands te vallen.</p>
<p>Eindelijk stemde Burchard Knap in alles toe, en zoo deden
insgelijks de meesten zijner gezellen.</p>
<p>Op dit oogenblik naderde Robrecht Sneloghe, dien de proost had
doen roepen.</p>
<p>Men deelde hem mede wat hier was verhandeld. Hij verwierp het
voorstel met verontwaardiging, en betuigde dat hij liever op de
muren van den burg sneuvelde dan door eene daad van
zwakmoedigheid ja van lafheid den naam der Erembalds te onteeren.
Indien mher Willem Van Loo nu met het Kerlenleger voor Brugge
kwam, en vernam dat zij den vijan<!-- Page 402 -->d den burg
hadden geleverd, wat zou hij van hen zeggen?</p>
<p>Bertulf en Hacket vereenigden hunne pogingen om Robrecht in
hun gevoelen te doen deelen. Zij herhaalden de redenen welke zij
reeds hadden doen gelden en beriepen zich beurtelings op zijne
vriendschap voor hen, op hunne overheid en op het belang van
Kerlingaland en van de vrijheid, voor welker heil en behoud men
zelfs de menschelijke eer ten offer moest brengen.</p>
<p>Zooverre brachten zij het, dat Robrecht Sneloghe hun
antwoordde:</p>
<p>"Ik ben niet machtig genoeg op mijn gemoed om het voorstel
goed te keuren en vrijwillig de schande te aanvaarden; maar,
ooms, vermits gij meent dat ik ongelijk heb, laat mij mijn
gevoelen behouden en handelt volgens uw goeddunken: ik zal mij
onderwerpen, ofschoon met schaamte en verdriet."</p>
<p>Dan wendden de proost en de kastelein zich weder tot andere
Kerels, die opnieuw zich onwillig toonden en tegenwerpingen
maakten.</p>
<p>Robrecht, in gedachten naar beneden kijkende, bemerkte en
herkende den verrader Disdir Vos die, eenigszins verstout, bij
eenen doorgang van den dam een paar stappen was vooruitgetreden
en spotlachend tot hem opzag.</p>
<p>"Ha, daar zijt gij, Disdir Vos, valsche verkooper van uw
land!" riep hij hem toe. "Gij zijt het die den raad tot het
vermoorden des graven hebt gegeven; en nu, nu gij ons in den nood
ziet, nu verblijdt gij u over ons ongeluk! Gave de hemel dat ik u
kon bereiken! Ik zou u dwingen tot een gevecht om leven en dood;
en, wees zeker, ik zou haar het hoofd verpletten, de vuige slang
die ons arm Kerlingaland bezoedelt met haar venijn. God zelf roep
ik hier tot getuige, dat gij een verachtelijk booswicht zijt;
want eerst hebt gij uw vorst verraden, en nu verraadt gij uw
eigen geslacht en uw vaderland!"</p>
<p>Deze bloedige verwijten werden door iedereen gehoord, en vele
ridders en wapenknechten zagen Disdir Vos met eenen blik van
misprijzen aan. Hij scheen er geene acht op te slaan, en
antwoordde door eenige scheldwoorden en bespottingen, waarin hij
den naam van Robrechts zuster mengde.</p>
<p>Mher Sneloghe, die den zin zijner onduidelijke bedreigingen
niet had <!-- Page 403 -->verstaan, werd door eenen hevigen angst
getroffen, en kreet met de handen opgeheven:</p>
<p>"Mijne zuster, mijne arme, onnoozele zuster, hij heeft ze
vermoord! O, God, rechtvaardige God, waarom verbliksemt Gij het
monster niet!"</p>
<p>"Neen, neen, gij bedriegt u, mher Robrecht!" riep van beneden
een ridder, ongetwijfeld door een gevoel van medelijden gedreven.
"Wanhoop zoo niet: uwe zuster zit gevangen in sher Jacobs Steen;
haar is niets!"</p>
<p>"Zij leeft, mijne zuster leeft!" galmde Robrecht, terwijl hij,
door blijdschap uitzinnig, zijnen vriend Yorg Koevoet juichend
aan den hals vloog.</p>
<p>De oude Bertulf had gedeeltelijk deze laatste uitroepingen
gehoord. Een heldere glimlach kwam nu eensklaps zijn gelaat
verlichten, en, als hadde hij een plotselijk voornemen opgevat,
gaf hij eenen Kerel, die nevens hem stond, bevel om den hoorn te
blazen.</p>
<p>Toen Bandewijn Van Aelst weder aan den voet van den muur
stond, riep de proost:</p>
<p>"De veldheer houdt eene jonkvrouw gevangen, die Witta Sneloghe
heet en mijne nicht is. Neemt gij als voorwaarde onzer overgaaf
aan dat zij insgelijks in vrijheid zal worden gesteld?"</p>
<p>Mher Baudewijn begon in schijn over deze vraag met zijne
ridders te spreken. Men kon zien dat Disdir Vos met
grammoedigheid zich tegen het aanvaarden van dezen nieuwen eisch
verklaarde maar waarschijnlijk liet hij zich door des konings
afgezant overreden; want deze riep tot den proost:</p>
<p>"Ja, wij nemen de verbintenis aan de jonkvrouw, uwe nicht, in
vrijheid te stellen en u toe te laten ze met u uit de stad te
leiden."</p>
<p>Robrecht drukte zijnen oom met ontroering de handen en dankte
hem vurig.</p>
<p>Zich weder tot mher Baudewijn wendende, vroeg de proost:</p>
<p>"Zult gij, voordat wij dezen burg verlaten, ons een
vrijgeleide ter hand stellen, door u geteekend in naam des
konings van Frankrijk en in naam van al de ridders van
Vlaanderen?"</p>
<!-- Page 404 -->
<p>"Levert ons des graven schat zonder achterhouding. Zoohaast
wij zullen bevonden hebben dat er niets aan ontbreekt, zal men u
zulk vrijgeleide, onderteekend en bezegeld, doen toekomen, en gij
zult vrij, met al wat u persoonlijk toebehoort, den burg en de
stad mogen verlaten."</p>
<p>De Kerels, op bevel van den proost, brachten eenige koffers,
schrijnen en balen boven den muur, en lieten ze bij middel van
touwen opvolgend naar beneden zakken.</p>
<p>Wanneer dus een twintigtal zware kisten en pakken aan den voet
van den muur lagen, riep de proost Bertulf, dat daarin de geheele
schat des graven was besloten. Ten bewijze der waarheid zijner
woorden liet hij allerhaast een perkament nederzakken, waarop
eene lijst, door 's graven rekenmeester onderteekend, de
voorwerpen aanwees welke hij den proost van St-Donaas had ter
hand gesteld.</p>
<p>"Het is wel!" riep mher Baudewijn. "Ik zal den schat naar des
veldheers woning doen dragen; wij zullen de voorwerpen met de
lijst vergelijken en, bevinden wij dat er niets achtergehouden
is, dan keer ik tot u terug met het vrijgeleide. Wacht aldus met
eenig geduld; wij zullen ons zooveel mogelijk haasten."</p>
<p>Robrecht daalde van den muur en liep naar de kamer, waar
Dakerlia bij het bed van den gekwetsten Eggard Van IJsendijke
waakte.</p>
<p>"Dakerlia, o Dakerlia!" riep hij, "goed nieuws: mijne zuster
leeft!"</p>
<p>"Lieve hemel, wat zegt gij daar! Heb ik het wel verstaan? Onze
arme Witta leeft?"</p>
<p>"Ja, ja, en ongedeerd."</p>
<p>"Daarom weze de barmhartige God eeuwig gezegend!" riep
Dakerlia, met de handen in de hoogte, "Waar is zij?"</p>
<p>"Zij zit gevangen in sher Jacobs Steen."</p>
<p>"Gevangen, eilaas!"</p>
<p>"Ja, maar zij gaat verlost worden, heden nog!"</p>
<p>"Wie bracht u dit gelukkig nieuws?"</p>
<p>"Dakerlia", zeide Robrecht op treurigen toon, "ik heb nog eene
andere tijding, min goed en wel pijnlijk voor mijn Kerlenhart
maar het is nu zoo beslist. Dakerlia, wij gaan straks dezen burg
i<!-- Page 405 -->n vrijheid verlaten."</p>
<p>"Mher Yorg is hier geweest; ik weet wat men daarboven heeft
verricht", antwoordde Dakerlia met eenen zucht. "Het doet mij
blozen, Robrecht. Ach, indien morgen onze graaf Willem Van Loo
zich voor Brugge met het Kerlenleger aanbood, zou hij degenen
niet veroordeelen die den vijand dezen burg hebben overgeleverd,
wanneer zij hem nog weken lang konden verdedigen?" "Ja, gij hebt
gelijk, vriendinne; maar de proost en de kastelein hebben het zoo
gewild. Gij zult naar Lampernisse of naar Houthem vertrekken; ik
zal mij in het leger te Yperen begeven." "En die ongelukkige
ridder Eggard?" vroeg Dakerlia met medelijden.</p>
<p>"Kan hij vervoerd worden, wij zullen hem medenemen naar
Yperen. Is dit onmogelijk, dan zal ik hier in Brugge eenen
poorter zoeken die zich verbinde hem goed te verplegen. Nu,
Dakerlia, maak intusschen u gereed voor het vertrek; mijne
tegenwoordigheid kan boven op den muur noodig zijn: ik keer terug
bij mijne ooms."</p>
<p>Toen hij den muur had beklommen langs de zijde der Hofpoort,
waar nu zijne ooms stonden, zag hij op de Markt eene groote
menigte wapenknechten en ridders staan die, omdat de vredevlag
waaide, uit nieuwsgierigheid den burg waren genaderd of met
poorters vermengd aan het twisten en aan het kouten waren over
des graven schat en over de vrijlating der Kerels.</p>
<p>Wat den proost Bertulf vreemd voorkwam was, dat men, naar den
kant van St-Christoffelskapelle, eene lange schaar schutters in
geslotene gelederen zag staan, met hunne bogen op de schouders
als gingen zij ten strijd trekken.</p>
<p>Eindelijk hoorden de Kerels een bevel herklinken, en de
boogschutters, met mher Baudewijn Van Aelst en eenige ridders
vooraan, kwamen verder op de Markt tot op eenigen afstand van den
muur der proostdij.</p>
<p>Een bazuingeschal kondigde aan dat des konings afgezant tol de
Kerels wilde spreken.</p>
<p>Misschien had men den schat des graven niet volledig bevonden
en wilde men hen daarover ondervragen.</p>
<p>Baudewijn Van Aelst, de stem verheffende zooveel hij kon, riep
tot de Kerels:</p>
<!-- Page 406 -->
<p>"Voor u geene genade, moordenaars! Gij hebt op u de eeuwige
vermaledijding der gansche Christenheid geladen; gij zult sterven
tot den laatste. Men is booswichten geene trouw verschuldigd. Wij
breken dus met recht onze belofte, en zullen u bevechten zonder
rust, totdat gij allen de straf der afschuwelijke misdaad hebt
onderstaan. Niets, niets voor u, verwatene Blauwvoeten, dan de
wreedste, de schandelijkste dood!"</p>
<p>En de daad bij het woord voegende, gaf hij de schaar der
boogschutters bevel om hunne pijlen naar de Kerels te
schieten.</p>
<p>Dit was evenwel slechts eene betooging, want onmiddellijk deed
hij ze verre op de Markt en tot buiten net bereik der Kerels
achteruitgaan.</p>
<p>Hier raapte hij eenen stroohalm van den grond en brak hem aan
twee stukken. Zoo deden insgelijks de ridders en wapenknechten.
Dit was een teeken dat zij voortaan alle vriendschap, alle
betrekking met de Kerels afbraken, hun eene eeuwige vijandschap
toezwoeren en zonder genade naar hun leven zouden staan<a name=
'FNanchor_77_77'></a><a href=
'#Footnote_77_77'><sup>[77]</sup></a>.</p>
<p>Bij het gezicht van dit snood verraad hadden de Kerels eene
wijl verbluft gestaan, als konden zij niet aan zulke verregaande
valschheid gelooven.</p>
<p>De proost en de kastelein schenen er door verpletterd; maar
even ras was in het hart der anderen de wraakzucht ontvlamd, en
zij riepen luid dat zij zich over dien uitslag verblijdden en hun
leven duur, zeer duur aan die trouwelooze Isegrims wilden
verkoopen.</p>
<p>"Welaan, ooms", riep Robrecht, "nu weten wij dat wij op niets
mogen hopen dan op onze eigene kracht en moed. Het lot is
geworpen: de vijand zal hier niet binnentreden dan door plassen
van zijn eigen bloed en op der Kerlen laatste lijk!"</p>
<p>Bn om den Isegrims te toonen dat hunne bedreigingen hun geene
vrees inboezemden, hieven de Kerels hun strijdlied aan en deden
het zoo machtig klinken, dat het over de gansche stad
weergalmde.</p>
<h4>Voetnoten:</h4>
<a name='Footnote_74_74'></a><a href='#FNanchor_74_74'>[74]</a>
<div class='note'>
<p>Deze brief bevindt zich bij GALBERTUS, p. 325 en 326.</p>
</div>
<a name='Footnote_75_75'></a><a href='#FNanchor_75_75'>[75]</a>
<div class='note'>
<p>Zie den tekst van dezen brief bij GALB., p. 333.</p>
</div>
<a name='Footnote_76_76'></a><a href='#FNanchor_76_76'>[76]</a>
<div class='note'>
<p>Zie deze boodschap van den koning van Frankrijk, waarbij hij
Willem van Normandi&euml; als graaf van Vlaanderen opdringt en
den poorters de aangehaalde vrijheden schenkt, bij GALBERTUS, p.
415.</p>
</div>
<a name='Footnote_77_77'></a><a href='#FNanchor_77_77'>[77]</a>
<div class='note'>
<p>Maar de oversten lieten zich weinig gelegen aan de beloften en
aan de eeden welke zij den belegerden deden; want het was slechts
een middel om het geld en den schat van den graaf uit hunne
handen te krijgen." GALBERTUS. p 296</p>
</div>
<!-- Page 407 -->
<hr style='width: 65%;'>
<a name='XXI'></a>
<h2>XXI</h2>
<br>

<p>Sedert men de Kerels had bedrogen, om hen tot afleveren van 's
graven schat over te halen, was er bijna eene gansche week
verloopen, zonder dat de Isegrims de schuilplaats hunner vijanden
nog met macht hadden bedreigd.</p>
<p>Zij bepaalden zich met nu en dan de Kerels door eenen
geveinsden aanval te verontrusten en de gebouwen der proostdij
nauw omzet te houden, opdat niemand er uit mocht ontsnappen.</p>
<p>Onderwijl maakten de Gentenaars en de ridders evenwel groote
toebereidselen om eenen nieuwen en beslissenden stormloop te
wagen; want op de Markt, onder het gezicht der Kerels zelven,
bouwden zij eenen houten toren, ladders en beukgestellen.</p>
<p>De kastelein Hacket had deze dagen van rust niet werkeloos
laten voorbijgaan. Integendeel, men had binnen de proostdij
onophoudend gearbeid en gezwoegd, om allerlei middelen tot
verdediging in gereedheid te brengen. Zelfs had men in het
klooster twee binnenmuren uitgebroken, om achter de kanteelen en
op de gaanderijen der torens geheele hoopen steenblokken te
kunnen verzamelen.</p>
<p>Overal op de wallen stonden de ketels met ziedend pik en olie,
bewaakt door lieden die belast waren de vuren te onderhouden.</p>
<p>De dienst der schildwachten was derwijze ingericht geworden
dat dag en nacht immer de eene helft der Kerels op de wallen zich
bevond en men geene verrassing meer had te vreezen.</p>
<p>Aangezien de kloostergebouwen en zelfs de proostdij niet al de
voorwaarden tot eene lange verdediging aanboden, terwijl
integendeel de kerk schier oninnemelijk was, had men den meesten
voorraad van levensmiddelen en van wapenen in den tempel
gedragen.</p>
<p>Alhoewel ze bij de inneming van den burg wel honderddertig
gezellen hadden verloren, en hun getal nu tot ongeveer
tweehonderd weerbare mannen was verminderd, hadden zij nog de
hoop zich te kunnen verdedigen <!-- Page 408 -->totdat zij door
het groote Kerlenleger wierden ontzet.</p>
<p>De vijand mocht nu hunne schuilplaats komen bestormen. Zij
waren gereed en wachtten hem af met koele beradenheid en vasten
moed; zij zouden hem zijne vermetelheid zoo duur doen betalen,
dat, indien hij de proostdij overweldigde, de Isegrims hunne
zegepraal zelve als eene bloedige ramp zouden beweenen ...</p>
<p>De namiddag was reeds ver gevorderd.</p>
<p>Bertulf, de proost, zijn broeder Hacket, Robrecht en de andere
oversten stonden boven de muren en keken nieuwsgierig over de
Markt, als verwachtten zij zich aan iets van dien kant.</p>
<p>Er was dien dag een brief op het kerkhof geschoten geworden,
waarin men den proost Bertulf verwittigde, dat een ridder zich
met eenen wapenbode zou aanbieden, om opnieuw met de Kerels
aangaande de overgaaf der proostdij en der kerk te onderhandelen.
De brief eindigde met deze woorden:</p>
<p>"Weigert niet dezen ridder te hooren. Hij is altijd een goed
en trouw vriend geweest. Laat hem tot u opklimmen; hij heeft u
eene gewichtige zaak te openbaren en wenscht u te redden. Zijn
leven stelt hij ten pande voor zijne oprechtheid."</p>
<p>Wat zouden zij nu doen? Was dit schrift niet weder bedrog en
valschheid? Een vijand binnen de proostdij laten? Misschien eenen
bespieder, die hunne middelen tot verdediging kwam afmeten of den
weg zoeken om hen te overrompelen?</p>
<p>Maar het kon insgelijks een oprechte vriend zijn, die hun
gewichtige tijdingen bracht, misschien vanwege mher Willem Van
Loo? Men kon hem boven den muur doen blijven; daar toch zou hij
niets zien dan de ontzaglijke toebereidsels, die men voor het
afslaan van eenen stormloop had gemaakt. Zooals nu de meeste
Kerels boven den wal gereedstonden om alle pogingen tot
verrassing of verraad oogenblikkelijk te verijdelen, mocht de
komst van eenen enkelen ridder hun geene vrees inboezemen.</p>
<p>Zij hadden dus besloten den wensch, hun door den brief
uitgedrukt in te willigen, en zagen nu naar de woning van den
veldheer uit, of de aangekondigde ridder zich niet vertoonde.</p>
<p>Na eene lange wijl nog, naderde inderdaad een wapenbode; maar
deze was door vele ridders gevolgd, en de Kerels konden
dienvolgens niet <!-- Page 409 -->herkennen wie hunner hun het
bericht had toegezonden.</p>
<p>Toen de bode door bazuingeschal den wapenstilstand had
gevraagd, en men tot antwoord op den wal der proostdij de
vredevlag had opgestoken, traden de gezondenen op het binnenplein
van den burg; een hunner naderde meer tot den voet van den muur
en riep den Kerels toe:</p>
<p>"Vanwege den gezant des konings, mher Baudewijn Van Aelst, kom
ik tot u om u nieuwe voorwaarden tot overgaaf der proostdij en
der kerk aan te bieden. Van hier is het mij moeilijk met u te
spreken. Onze onderhandeling kan lang en moeielijk zijn. Ware ik
met u daarboven, wij zouden beter over de hangende zaak kunnen
beraadslagen. Ik vertrouw mij op uwe eerlijkheid en zou tot u
willen opklimmen. Stemt gij toe?"</p>
<p>"Het is Walter Van Lillers!" zeide de proost tot zijnen
broeder Hacket. "Hij was inderdaad vroeger een verkleefde
vriend."</p>
<p>"Ja, wij stemmen toe", werd den ridder geantwoord, "maar voor
u, voor u alleen!"</p>
<p>Walter Van Lillers deed eene lange ladder aanbrengen; en
eenige oogenblikken daarna bereikte hij de kruin van den muur en
stapte tusschen de oversten der Kerels op den wal.</p>
<p>Daar zij hem omringden en hem vroegen wat hij hun te zeggen
had, betuigde hij den wensch om beneden in de proostdij te worden
geleid; maar men deed hem verstaan dat men zijne boodschap hier
wilde hooren.</p>
<p>Walter Van Lillers, min of meer verlegen en zonderling
glimlachende als wilde hij beduiden dat hij aan zijne eigene
woorden niet geloofde, zeide hun:</p>
<p>"Ziehier de zaak, heeren: heeft 's konings bode geweigerd u in
vrijheid te laten gaan na de overlevering van 's graven schat,
dan is het niet door berekende trouweloosheid, zooals gij
waarschijnlijk meent. Neen, het is omdat gij zelven, volgens
zijne meening, hebt gepoogd hem te bedriegen. Er ontbraken toch
kostbare voorwerpen aan dien schat, onder anderen een drinkkelk
van zeven marken gouds en een gedreven vat van eenentwintig
marken zilvers. Wilt gij deze beide voorwerpen mij ter hand
stellen, dan zal mher Baudewijn Van Aelst, zooals hij mij gelast
heeft u te beloven, de voorwaarden der overgaaf aanvaarden en
vervulle<!-- Page 410 -->n."</p>
<p>De omstanders lieten een hevig gemor hooren en betuigden luid
dat zij geen het minste vertrouwen meer in de beloften der
Isegrims hadden en in deze boodschap niets zagen dan eene nieuwe
poging tot verraad.</p>
<p>In stede van zich daarover verwonderd of spijtig te toonen,
haalde Walter Van Lillers twijfelend de schouders op, als wilde
hij zeggen:</p>
<p>"Dit raakt mij niet; gelooft er van wat gij wilt."</p>
<p>"De voorwerpen door u aangeduid als ontbrekende, mher Walter",
antwoordde de proost, "heb ik, omdat ze tot den dienst van 's
graven kapelle werden gebezigd en dus de kerk zijn toegewijd, aan
den pastoor-deken Helias gegeven, en hij heeft ze waarschijnlijk
in St-Christoffelskapelle geborgen. Wil s' konings bode ze
bezitten, hij vrage ze den deken."</p>
<p>Maar Walter Van Lillers scheen weinig acht op deze uitlegging
te slaan, en poogde door velerlei gebaren en oogwenken den proost
te doen verstaan dat hij iets geheims aan hem alleen te
veropenbaren had.</p>
<p>Eindelijk herhaalde hij zijne vraag om beneden in de proostdij
te worden geleid; men mocht hem eenen doek voor de oogen binden
en hem dus beletten iets te zien. Eenige woorden slechts wenschte
hij met den proost te verwisselen. Dan zou hij onmiddellijk naar
mher Baudewijn Van Aelst terugkeeren, en hem boodschappen wat men
hem aangaande den gouden kelk en het zilveren vat had gezegd.</p>
<p>Op aandringen van Bertulf stemden de anderen toe. Mher Walter
werd met eenen doek geblind en naar beneden geleid. Hier vatte de
proost hem bij de hand, bracht hem in eene kamer, nam den doek
van voor zijne oogen weg en vroeg:</p>
<p>"Nu, mher Walter Van Lillers, welk geheim hebt gij mij mede te
deelen?"</p>
<p>"Luister, heer proost", zeide deze, "ik heb weinig tijds; want
mijne gezellen, indien ik lang met u bleef, zouden mij mistrouwen
Ik begin met u eenen raad te geven. Welke voorstellen tot
overgaaf men u ook doe, verwerp ze hardnekkig: zij kunnen niets
zijn dan bedrog. De koning van Frankrijk en al de
<!-- Page 411 --> ridders die in het beleg zijn, hebben gezworen
dat de Erembalds tot den laatste toe den schrikkelijksten dood
zullen sterven. Had onze veldheer niet met groote krachtdadigheid
mher Baudewijn Van Aelst belet de trouweloosheid tot het uiterste
te drijven, geen uwer zou heden nog leven. Men hadde u, na de
aflevering van 's graven schat, uit den burg laten gaan, u
verraderlijk aangevat en u allen denzelfden dag vermoord."</p>
<p>"Gruwelijk, gruwelijk!" zuchtte Bertulf. "Ik dank u voor uwen
raad, mher Walter. Zal men dan in deze verdorvene wereld zelfs
aan het woord der koningen niet meer mogen gelooven?"</p>
<p>"Ik ben van meening dat de koning van Frankrijk van dit
verraad niet weet."</p>
<p>"Was de goede raad, dien gij mij gegeven hebt, de eenige
veropenbaring welke gij mij wildet doen?"</p>
<p>"Neen, heer proost; nu ga ik u het ware doel mijner komst
mededeelen. Toen mher Baudewijn van de achterhouding der twee
kostbare vaten sprak en het verlies dezer voorwerpen betreurde,
maakte ik mij sterk ze u door een nieuw bedrog te ontrukken; en
het is zoo dat ik belast werd als bode tot u te komen. Mijn doel
was u te redden, heer proost. Gij weet dat ik altijd u veel
vriendschap en eerbied heb toegedragen; van den eersten dag des
belegs ben ik er op bedacht geweest, ten minste u van den wreeden
dood te verlossen, en nu ben ik alleenlijk hier om u te vragen of
gij door mij behouden uit den burg en uit de stad wilt geleid
worden."</p>
<p>"Zoo in vollen dag, dwars door de Isegrims?" schertste de
proost met eenen twijfellach.</p>
<p>"Neen, in den nacht."</p>
<p>"Onmogelijk; tienmaal wierd ik ontdekt en aangevat."</p>
<p>"Daarin bedriegt gij u: ik ben niet alleen om u te redden. De
zaak is goed ontworpen. Wij komen te elf uren juist, onder
voorwendsel van rondom den burg te waken, met eene kleine bende
Gentenaars nevens den achtermuur van het klooster voorbij en
zwaaien tot sein eene ontstoken lantaarn over en weder. Op dit
oogenblik laat gij u, bij middel van eene koord, van den muur
dalen. Wij, zonder gerucht te maken, vatten u aan en leiden u
naar de gevangenis ... dit is te zeggen buiten de Smedepoort, die
dezen nacht zal bewaakt worden door een mijner<!-- Page 412 -->
vrienden. Ik vergezel u totdat gij geheel buiten de legerwachten
zijt en niets meer hebt te vreezen. Dan gaat gij een gedeelte van
den nacht. Des anderen daags bevindt gij u te midden der Kerels,
buiten het bereik uwer vijanden. Wat zegt gij van dit
ontwerp?"</p>
<p>"Het is waarlijk niet slecht beraamd", antwoordde Bertulf, na
eene korte overweging. "Ik ben u uiterharte dankbaar voor dit
bewijs uwer vriendschap; doch ik kan uw voorstel niet aanvaarden
Hier zal ik blijven met mijne magen en gezellen."</p>
<p>"Maar er is geene hoop voor u. De koning van Frankrijk nadert
met een ontzaglijk leger. Men zal u martelen, u doen sterven in
de akeligste pijnen!"</p>
<p>"Eilaas!" zuchtte Bertulf, "gij zegt misschien de waarheid,
mher Walter; maar zulke vlucht ware een verraad jegens mijnen
broeder en jegens mijne neven. Liever nog deel ik hun lot en
sterf met hen."</p>
<p>"Gij zijt verbitterd en verblind door de wanhoop", wedervoer
Walter Van Lillers met ongeduld, "Waartoe kunt gij den uwen hier
nuttig zijn, gij, die waarschijnlijk nooit de wapens hebt
behandeld? Het verwonderd ons, ridders, dat; Willem Van Loo, die
toch aan het hoofd van een leger staat en het veld houdt, u nog
niet ter hulp is gekomen. Verwondert u dit niet?"</p>
<p>"Inderdaad."</p>
<p>"Weet gij de redenen van zijn wegblijven, heer proost?"</p>
<p>"Neen."</p>
<p>"Wij evenmin; ja, wij hebben dagelijks zijne nadering verwacht
en onze voorzorgen tegen hem genomen. Indien hij u ter hulp
snelde, voordat de koning te Brugge komt, dan zou er voor u
misschien nog hoop op ontzet blijven."</p>
<p>"Hoe verstaat gij het, mher Walter?"</p>
<p>"Het is eenvoudig: Willem Van Loo weet waarschijnlijk niet dat
gij reeds een gedeelte van den burg hebt verloren. Hij meent u
sterk genoeg om in veiligheid op hem te wachten. Waart gij vrij,
gij kondet tot hem gaan, hem den waren toestand onder de oogen
leggen en hem overhalen om onmiddellijk met al zijne macht naar
Brugge te komen."</p>
<p>"Het is waar, gij hebt gelijk", bevestigde de proost. "Ik zou
over dit gewichtig voorstel mijnen broeder en mijne neven moeten
raadplegen. Gunt gij mij den raad daartoe?"</p>
<!-- Page 413 -->
<p>"Ja, maar er is eene omstandigheid welke ik u niet eerder kon
te kennen geven", antwoordde sher Walter. "Ik, die vroeger u een
vriend was, handel belangeloos in deze zaak. Gij begrijpt
evenwel, heer proost, dat ik, om eene bende Gentenaars en hunne
oversten tot verraad over te halen,&mdash;want wat gij gaan doen
is verraad,&mdash;om dus eenige ridders en vele wapenknechten om
te koopen, hun groote sommen gelds heb moeten beloven."</p>
<p>"Groote sommen gelds?" herhaalde de proost met eenig
mistrouwen.</p>
<p>"Ja, niet minder dan vierhonderd marken zilvers;&mdash;en, wil
een tweede persoon u vergezellen, dan nog honderd marken
meer."</p>
<p>De oude Bertulf schrikte terug bij de gedachte van zulke
aanzienlijke hoeveelheid gelds voor zijne vrijheid te moeten
betalen; maar mher Walter deed hem begrijpen dat, in den
neteligen toestand waarin de Kerels zich bevonden, het geld niet
veel prijs meer in hunne oogen kon hebben. Wat was nu een klein
gedeelte hunner ontzaglijke rijkdommen, wanneer men, door het op
te offeren, misschien de schier hopelooze zaak van Kerlingaland
nog kon redden?"</p>
<p>De proost kwam eindelijk met hem overeen, dat hij het voorstel
zijnen broeder en zijnen neven zou mededeelen, en, stemden zij
toe, dan zouden de Kerels langs den kant der Markt eene banier
uit St-Donaastoren steken. Dit zou voor Walter van Lillers een
teeken zijn dat men zijne voorwaarden had aanvaard en de proost
zich in den nacht boven den muur gereed zou houden om tot hem af
te dalen.</p>
<p>Mher Walter zou 's konings gezant zeggen, in wiens handen de
twee kostbare vaten zich bevonden, en, daarover zeer tevreden,
zou deze geen hoegenaamd vermoeden van verstandhouding met de
Kerels tegen hem opvatten.</p>
<p>Bertulf bond Walter opnieuw den blinddoek voor de oogen en
leidde hem tot boven den muur. Zonder groetenis daalde mher
Walter naar beneden. De ladder werd weggenomen en de vredevlag
ingetrokken.</p>
<p>Dan wenkte Bertulf zijnen broeder en eenige oversten en
verzocht hun met hem binnen de proostdij te gaan, om daar te
vernemen wat de bode hem had geopenbaard.</p>
<p>Toen hij hun het ontwerp had medegedeeld, vroeg hij hun
gevoelen er <!-- Page 414 -->over.</p>
<p>Allen, behalve Burchard Knap, toonden zich zeer verheugd en
juichten mher Walters voorstel toe. Zij eerbiedigden en beminden
den ouden Bertulf zeer. Het was toch hier zijne plaats niet. Van
welk nut kon het hun zijn dat de proost met hen in gevaar des
levens bleef verkeeren? Neen, neen, hij moest gered worden, welke
groote hoeveelheid gelds men ook voor zijne verlossing
eischte.</p>
<p>Daarenboven, hij zou tot Willem Van Loo gaan en hem overtuigen
dat hij onmiddellijk met het Kerlenleger naar Brugge moest komen
afgezakt. Zoo was er dan voor hen allen nog hoop op ontzet, en
voor Kerlingaland nog hoop op zegepraal.</p>
<p>Door deze overwegingen verblijd, juichten zij het ontwerp toe.
Burchard alleen morde en gromde, dat men elkander had toegezworen
tot het einde te zamen te blijven. Zulke nachtelijke vlucht was
een bewijs van vrees, dat de Kerels zou ontmoedigen. In alle
geval, door het voorstel te aanvaarden, beging men eene domheid;
want zeker, Walter Van Lillers was een Isegrim, en dus een
bedrieger; zijn eenig doel kon slechts zijn den proost in de
handen des veldheers te leveren.</p>
<p>De anderen bestreden zijn gevoelen, en betuigden een volledig
vertrouwen in Walters oprechtheid. Zij wilden deze gunstige
gelegenheid om Willem Van Loo eenen invloedrijken bode te sturen,
niet laten ontsnappen.</p>
<p>Dewijl de proost meende de geheime rede van Burchards
tegenstand te doorgronden, zeide hij:</p>
<p>"Nog iets heb ik vergeten u mede te deelen. Mher Walter stemt
er in toe met mij eenen tweeden persoon buiten de stad te
brengen, tegen eene belooning van honderd marken zilvers. Ik doe
mijnen neef Burchard het voorstel, mij dezen nacht te volgen; ik
zal de gevraagde marken zilvers voor hem betalen."</p>
<p>"Ja, ja, dit is goed!" riepen de anderen, verheugd bij de
gedachte dat zij zouden verlost worden van den somberen en
woesten Burchard, van den moordenaar des graven, wiens
tegenwoordigheid in hun midden hen bedroefde en kwetste.</p>
<p>Maar Burchard verwierp dit voorstel met misprijzen; en dewijl
men hevig bij hem aandrong, en hem ter dier gelegenheid de
onaangename woorden <!-- Page 415 -->niet spaarde, liep hij
scheldend en bulderend de kamer uit.</p>
<p>Sedert een oogenblik was Robrecht Sneloghe in eene diepe
overweging weggezonken. Nu zeide hij met eenen blijden lach op de
lippen:</p>
<p>"Ach, mijne ooms, ach, mijne vrienden, bewijst mij eene gunst!
Laat jonkver Dakerlia Wulf dezen nacht met den heer proost den
burg verlaten!"</p>
<p>Deze onverwachte vraag verraste iedereen.</p>
<p>"De honderd marken zilvers zal ik betalen, driemaal zooveel,
indien het noodig is!" voegde Robrecht er bij.</p>
<p>"Eene vrouw, is dit wel mogelijk?" mompelde Hacket. "Hare
witte kleederen? Men zal ze zelfs in de duisternis herkennen
..."</p>
<p>"Neen, neen, in eenen zwarten mantel gewikkeld, in donkere
stoffen gekleed ... O, weigert niet! Een arm meisje zoo binnen
eene belegerde sterkte besloten, alle oogenblikken bedreigd niet
alleen met den dood, maar nog met de gruwelijkste mishandeling
der zegevierende wapenknechten! Neen, dit kan, dit mag niet
langer blijven duren. Ik smeek u, vermits de barmhartige God haar
die eenige kans aanbiedt, geeft uwe toestemming; ik zal er u
eeuwig dankbaar om zijn."</p>
<p>Zijne ooms en de andere oversten betuigden dat, indien hij
zijn ontwerp goed en uitvoerbaar oordeelde, zij gereedelijk hunne
volle toestemming gaven en niets meer wenschten dan jonkver
Dakerlia den burg te zien verlaten, in de hoop dat de arme maagd
behouden het nog vrije Kerlingaland zou bereiken.</p>
<p>Mher Sneloghe verzocht zijne ooms met hem naar Dakerlia te
gaan, om haar deze goede tijding mede te deelen en desnoods haar
te overtuigen dat zij deze poging om haar te redden moest
aanvaarden.</p>
<p>Zij vonden Dakerlia geknield en biddend tusschen de Kerlinnen
die weenden rondom het lijk van Eggard Van IJsendijke. Deze jonge
ridder was den dag te voren aan zijne wonde bezweken, en zou den
anderen morgen op het kerkhof van St-Donaas ter aarde worden
besteld.</p>
<p>Robrechts gelaat was bij zijne intrede door zulke heldere
blijdschap verlicht, dat Dakerlia eenen kreet van verrassing
slaakte en met glinsterenden blik opsprong, als om eene gelukkige
tijding te ontvangen; maar de proost deed haar een teeken, dat
zij hen in de naastgelegene <!-- Page 416 -->kamer zou
volgen.</p>
<p>Hier zeide Robrecht haar met eene stem die door eene koortsige
vreugde was ontsteld:</p>
<p>"Dakerlia, gij gaat vrij zijn, vrij en buiten alle gevaar!
Dezen nacht zal mijn oom de proost door eenige goede, trouwe
vrienden uit den burg en uit de stad geleid worden en naar Yperen
gaan. Gij moogt hem vergezellen!"</p>
<br>

<hr style='width: 65%;'>
<br>

<div class="center"><img src='images/416.png' width='400' alt=
' ...tot aan den voet van den muur.'><br>
 <i>...tot aan den voet van den muur.</i></div>
<hr style='width: 65%;'>
<p>De jonkvrouw keek hem verwonderd aan, als verstond zij hem
niet.</p>
<p>"Vrees niet, Dakerlia", ging hij voort, "gij zult in
gezelschap van mijnen oom het vrije Kerlingaland bereiken. Gij
begeeft u naar Veurne, naar Lampernisse, en blijft daar in
veiligheid te midden uwer magen wonen, totdat betere
tijdsomstandigheden mij toelaten u te gaan vervoegen ... Ach, u
verlost weten, het verheugt mij ontzeglijk! Wees gij ook blijde,
Dakerlia!"</p>
<!-- Page 417 -->
<p>"Ik zou u verlaten?" mompelde de jonkvrouw met eenen lichten
spotlach op de lippen. "Verre van u gaan, u niet meer zien,
duizend dooden sterven in de onzekerheid van uw lot? 0, Robrecht,
gij kent Dakerlia nog niet!"</p>
<p>"Hemel, weigert gij dan dit eenig middel om aan eenen bijna
zekeren dood te ontsnappen?"</p>
<p>"Ja, ja; ik weiger", antwoordde de maagd met vast besluit.
"Waar gij zijt, wil ik zijn: de dood zelf zal ons niet scheiden.
Indien God over uw leven had beschikt, dan wierd uw graf het
mijne. Alleen ben ik nu op de wereld met u; gij zijt mij alles
en, wat er ook geschiede, Dakerlia verlaat u niet!"</p>
<p>Een angstkreet ontsnapte Robrechts borst. Hij had wel
eenigszins den tegenstand zijner moedige verloofde voorzien; doch
had tevens gehoopt dien te kunnen overwinnen. Hare koele
beradenheid ontnam hem deze hoop schier geheel.</p>
<p>Zijn oom de proost kwam hem nu ter hulp en poogde door
velerlei redenen jonkver Wulf te doen begrijpen dat zij ongelijk
had dit eenig middel tot verlossing, dat God in Zijne goedheid
haar aanbood, zoo vermetel te weigeren. Zij kon het zich niet
ontveinzen dat de Kerels, in den burg, elk oogenblik met eene
beslissende overrompeling waren bedreigd. Nu de koning van
Frankrijk met zijn leger te Brugge ging komen, zouden zij
misschien bezwijken. Dan stond hun allen niets te wachten dan een
ijselijke dood. Wat nut kon zij, door de opoffering van haar
leven, het vaderland toebrengen? Indien zij weigerde met hem den
burg te verlaten, zou zij zich voor God niet schuldig maken aan
eenen roekeloozen zelfmoord? Daarenboven, was zulke belegerde
vesting wel de plaats waar het eene jonkvrouw betaamde te
blijven? Moest haar gevoel van eerbaarheid haar niet zeggen dat
bij de inneming van den burg door de Fransche wapenknechten, een
veel ijselijker gevaar dan de dood haar kon bedreigen?</p>
<p>De kastelein Hacket voegde zijne pogingen bij die zijns
broeders; doch welke moeite ze beiden ook inspanden of wat ze
deden gelden, jonkver Wulf wilde naar niets luisteren en betuigde
dat zij tot het einde toe het lot van Robrecht zou deelen.</p>
<p>Mher Sneloghe greep haar de handen en zeide op smartelijken
<!-- Page 418 -->toon:</p>
<p>"Dakerlia, ik bid u, wees beter beraden! Uit liefde, uit
verkleefdheid voor mij wilt gij u opofferen; maar, dierbare, gij
bedriegt u in uwen edelmoed. Uwe tegenwoordigheid in dezen burg
is mij geen troost; integendeel, zij maakt mij diep
ongelukkig."</p>
<p>"Ongelukkig?" herhaalde de jonkvrouw.</p>
<p>"Ja, Dakerlia; gij hebt het gezien, hoe ik sedert vele dagen
onder treurnis en verdriet gebogen ga; hoe de moedeloosheid mij
bestormt en dreigt geheel te overwinnen. Gij meent, dat het
verlies mijnes arme zuster de eenige oorzaak was? Neen, uwe
tegenwoordigheid in deze plaats, het lot dat u beschoren schijnt,
zijn de voorname bronnen mijner smart. Ach, ik bemin u, gij weet
het, uit al de krachten mijner ziel. Moeten vreezen, bijna zeker
zijn dat gij hier eenen akeligen dood zult vinden, uwe
verlossing, uwe vrijheid in handen hebben, en ze u zien weigeren!
Begrijpt gij niet, Dakerlia, dat zulke overwegingen mij
wreedelijk martelen? Ach, wees goed, geef mij het liefdebewijs
dat ik u smeekend afbid! Volg mijnen oom en ga naar Lampernisse.
O, ik bezweer u, schenk mij dus, met de zekerheid uwer
behoudenis, den verloren moed terug!"</p>
<p>Dakerlia schudde weigerend het hoofd.</p>
<p>"Gij blijft ongevoelig voor mijne bede?" zuchtte mher Sneloghe
pijnlijk.</p>
<p>"Maar, Robrecht, en gij, heeren", zeide Dakerlia met eene
verrassende bedaardheid, "hebt gij wel waarlijk de minste hoop
gevoed dat ik kon toestemmen den burg te verlaten en mijnen
verloofde een koel en eigenzuchtig vaarwel te zeggen? Gij doet
allerlei gevaren voor mijne oogen spoken? Maar bestonden deze
gevaren niet, dan slechts zou ik doen wat gij van mij eischt. Nu
wil en moet ik blijven. Hoe? Gij voorzegt mij de komst van een
Fransch leger en geweldige aanvallen des vijands? Robrecht, dien
God behoede, kan gekwetst worden. Wie zal hem verzorgen en
troosten! De Kerlinnen die daar binnen zijn? Zal ik, Dakerlia.
deze zending aan vreemde handen overlaten, en rust en vrijheid te
Lampernisse gaan zoeken, terwijl mijn verloofde hier stervend
misschien ligt uitgestrekt en om hulp en lafenis kermt? Neen,
neen, wat gij vraagt is onmogelijk. Het denkbeeld zulker lafheid
alleen brengt mijne verontwaardigde ziel in opstand, en ik bid u,
ik bezweer u, heeren, <!-- Page 419 -->spreekt mij er niet meer
van!"</p>
<p>Allen erkenden innerlijk dat men te vergeefs zou pogen de
sterkmoedige maagd van besluit te doen veranderen. Robrecht, die
diep was bedroefd bij de gedachte dat Dakerlia, door te weigeren,
alle hoop op redding verloor, zeide haar nog met
aangejaagdheid:</p>
<p>"Maar, vriendinne, verschrikt het beeld van den pijnlijksten
dood u niet, er is toch iets, iets schromelijks, dat uw fier en
kuisch gemoed kan doen terugdeinzen. Vooronderstel dat de Kerels
hier bezwijken en de burg worde ingenomen. Dan zegeviert de
verrader Disdir Vos, hij vat u aan, rukt u naar zijne woning ...
Ach, de booswicht is bekwaam tot de gruwelijkste misdaad!"</p>
<p>Terwijl hij deze woorden sprak, was Dakerlia's blik fonkelend
geworden; ja, hare oogen vlamden, toen hij door de bedreiging van
een grooter ongeluk dan de marteldood zelf, haar met angst en
vervaardheid had geslagen.</p>
<p>Robrecht en zijne ooms zagen haar aan met de twijfelachtige
hoop dat zij door het denkbeeld van zulk vreeswekkend gevaar
overwonnen, tot de vlucht ging toestemmen.</p>
<p>"Welnu, welnu, Dakerlia?" murmelde mher Sneloghe.</p>
<p>"Welnu?" herhaalde zij met sombere stemme. "Disdir Vos, de
verrader, de lafaard? Ik kan terug in zijne handen vallen? Ja, ik
heb er aan gedacht...."</p>
<p>En zij stak langzaam de hand in hare borst en trok er eenen
glinsterenden moordpriem uit, dien zij stilzwijgend toonde.</p>
<p>De anderen deinsden met eenen angstkreet terug.</p>
<p>Het staal in de vuist wringende, zeide Dakerlia, zonder de
minste drift:</p>
<p>"Zoolang Robrecht nevens mij staat, zal hij mij verdedigen;
beschikt God over zijn leven, dan wordt deze moordpriem mijn
beschermer. Disdir Vos? Wat kan hij tegen mij? Ik ben eene
Kerlinne! Tusschen den dwingeland en het slachtoffer graaft de
dood in een oogenblik eenen onoverschrijdbaren afgrond."</p>
<p>Vooraleer de anderen van hunne verbaasdheid konden bekomen,
verborg zij het wapen weder in hare borst en zeide met eenen
stillen glimlach:</p>
<p>"Robrecht, uit liefde tot mij, wilt gij mij van hier v
<!-- Page 420 -->erwijderd zien; ik, uit liefde tot u, wil u niet
verlaten. Het is dus eene worsteling tusschen ons beiden. Wie van
ons volhoudt en verwint, toont de grootste liefde. Meent gij dat
ik, in dit gevecht der ziel, u de zegepraal zal gunnen? Verzaakt
dus uwe pogingen, heeren; zij zijn volstrekt onmachtig en
nutteloos."</p>
<p>Robrecht greep Dakerlia's handen en drukte vurig in de zijne,
terwijl tranen uit zijne oogen rolden. Hij bewonderde de
sterkmoedigheid en de eindelooze liefde der maagd, ofschoon hare
noodlottige weigering hem het hart met droefheid en schrik
vervulde. Er was echter niets aan te doen; hij moest zich
onderwerpen en alle verdere poging opgeven; want dat Dakerlia
onplooibaar zou blijven, daaraan kon hij niet meer twijfelen.</p>
<p>Hij trad met haar en zijne ooms in de andere kamer, waar het
lijk van mher Eggard, gansch gekleed en met een zwaard in de
hand, op eene soort van rusttafel lag uitgestrekt. Hier brandden
wel waskaarsen nevens een kruisbeeld, maar aan de voeten van den
dooden stonden insgelijks kommen met gortebrij en eene kruik
bier, zoodat hier, evenals onder de Kerels der Ambachten,
terzelfder tijd Christelijke en Heidensche plechtigheden werden
geoefend.</p>
<p>Om eenige oogenblikken te bidden, knielde Robrecht met
Dakerlia op eene bank en boog in stilte het hoofd.</p>
<p>De proost verliet de kamer met zijnen broeder. Het was tijd
dat hij de noodige maatregelen name, om zijne vlucht te bereiden;
want de dag begon zichtbaar te dalen, en welhaast zou de
duisternis invallen.</p>
<p>Opgesloten in eene zaal der proostdij, wogen en wikten zij
goud en gesteenten, om het geld, dat zij Walter Van Lillers
beloofd hadden, onder het minste gewicht bijeen te brengen. Dan
overwogen zij welke kleederen de proost zou aantrekken, opdat hij
min herkennelijk ware, en hoe hij zijne pogingen bij Willem Van
Loo zou berekenen om zeker te zijn dat hij onmiddellijk naar
Brugge zou komen.</p>
<p>Toen zij eindelijk onderzochten welke baan hij volgen zou om
zonder ongeval het vrije Kerlingaland te bereiken, stieten zij
tegen eene groote moeielijkheid. Rondom Brugge mocht men de
groote wegen niet volgen, dewijl men daar reizende
<!-- Page 421 -->ridders of wapenknechten kon ontmoeten. Om met
eenige kans op veiligheid te kunnen reizen, moest Bertulf de
afgelegene voetpaden door velden en door bosschen volgen; maar
dewijl hij nooit te voet deze streek des lands had doorkruist,
was hij met de kleine wegenissen in het minste niet bekend.</p>
<p>Zeker, zonder leidsman en zoo gansch alleen, zou hij in de
duisternis verdwalen en misschien in de handen der Isegrims
vallen!</p>
<p>In hunne verlegenheid herinnerden zij zich dat er tusschen de
mannen, welke hun door Willem Van Loo waren toegezonden geworden,
een Houtkerel zich bevond, die men den wolvenjager noemde. Deze
had zijne gansche jeugd in de velden en bosschen zwervend
doorgebracht, en moest diensvolgens beter dan iemand de
afgelegene wegenissen en doorgangen kennen. Hij was daarenboven
onversaagd, verstandig en verkleefd, en kon den proost niet
alleen een leidsman zijn, maar nog desnoods hem verdedigen tegen
allen aanval.</p>
<p>Zij deden Ivo-den-wolvenjager roepen en gaven hem te kennen
wat zij van hem verlangden. In den eerste verraste hun voorstel
den Houtkerel, die in het geheel geenen lust gevoelde om uit den
burg te vluchten, zooals hij het noemde; maar hunne beloften en
hunne smeekingen overwonnen na lange moeite zijnen tegenstand en
hij stemde toe den proost te volgen.</p>
<p>Toen eindelijk het uur zou naderen, riep Bertulf zijne neven
en de bijzonderste oversten te zamen, om afscheid van hen te
nemen. Hij beloofde hun dat hij rechtstreeks naar de legerplaats
van Willem Van Loo zou gaan, en door onweerstaanbare redenen,
zelfs door het aanbod van aanzienlijke hulpgelden, hem zou
overhalen om onmiddellijk met gansch zijne macht naar Brugge te
komen. Hij poogde zijne magen en vrienden vertrouwen in te
boezemen, en moedigde hen aan om den burg met hardnekkigheid te
verdedigen, in de zekerheid dat een spoedig ontzet hen allen uit
hunnen gevaarlijken toestand zou komen verlossen.</p>
<p>Hun beurtelings de handen gedrukt hebbende, verzocht hij hun
hier in de benedenzaal der proostdij te blijven; want, indien zij
hem op den muur volgden, ter plaatse waar hij zou nederdalen,
dan, ongetwijfeld, zouden de schildwachten der Isegri
<!-- Page 422 -->ms argwaan opvatten en hunne gezellen te wapen
roepen. Niemand zou met hem daarboven gaan dan zijn broeder
Hacket, zijn neef Robrecht en vier sterke Kerels, die hem en
zijnen leidsman zouden aflaten.</p>
<p>Na het uitspreken van een laatst vaarwel, en onder de
gelukwenschen zijner vrienden, verliet hij de gebouwen der
proostdij en beklom den wal nevens het klooster.</p>
<p>Hier stond hij achter de kanteelen met degenen die aangewezen
waren om tot zijne vlucht te helpen. De kastelein, Robrecht
Sneloghe en Ivo-de-wolvenjager waren insgelijks met hem.</p>
<p>Zij zwegen en ontweken zooveel mogelijk alle bewegingen, om
niet door de wakende schildwachten des vijands opgemerkt te
worden.</p>
<p>Eens toch fluisterde Robrecht aan het oor van den proost:</p>
<p>"Ik weet niet, oom, mij ontstelt een zonderlinge schrik.
Indien gij het slachtoffer werdt van bedrog en verraad?"</p>
<p>"Stil, stil, gij hebt ongelijk", suisde Bertulf. "In alle
geval, het lot is nu geworpen!"</p>
<p>Reeds hadden zij zeer lang gewacht, en sommigen hunner
begonnen te denken dat het ontwerp door een of ander beletsel was
mislukt; want het vastgestelde uur was reeds voorbij.</p>
<p>Maar daar hoorden zij in de verte de zware stappen van eene
bende wapenknechten, en zelfs de galmen van verwarde stemmen. Zij
bogen zich dieper achter de kanteelen en keken bespiedend door de
schietgaten, terwijl de bende meer en meer naderde.</p>
<p>Eensklaps zagen zij iemand eene ontstoken lantaarn over- en
wederzwaaien. Het zwakke licht werd onmiddellijk uitgedoofd.</p>
<p>Op dit sein omhelsde Bertulf in stilte zijnen broeder en
zijnen neef.</p>
<p>Allen sprongen haastig boven den wal; de proost en
Ivo-de-wolvenjager zetteden den voet in eenen strop, grepen een
dik touw met beide handen aan en daalden neder tot aan den voet
van den muur.</p>
<p>Hier werden zij zeer ruw aangegrepen, vastgehouden en weg
gerukt als echte gevangenen. Zij begonnen te vreezen, en zouden
zich zeker verraden gewaand hebben, had niet de waarschijnlijk
berekende stilte der wapenknechten hun nog eenig vertrouwen
ingeboezemd.</p>
<p>Walter Van Lillers, die den proost bij den schouder hield en
hem voortstuwde, fluisterde aan zijn oor:</p>
<!-- Page 423 -->
<p>"Laat u doen en wees stom; niet al mijne mannen zijn met ons.
Een gedeelte slechts kent geheel het ontwerp; de anderen meenen
dat wij u in eenen strik hebben gelokt. Veins evenals wij."</p>
<p>Omtrent de St-Janskapelle hield Walter Van Lillers zijne bende
staan en sprak:</p>
<p>"Wij hoeven niet zoo sterk te zijn om deze twee Kerels naar de
gevangenis te leiden. Meester Daneel, ga met tien wapenknechten
terug naar den burg, langs den kant van den Maalberg; daar
zullen, zooals ik u heb gezegd, nog andere van die vermaledijde
Blauwvoeten u in de handen vallen."</p>
<p>Mher Daneel moest wel van de zaak weten; want hij koos, niet
zonder geheim inzicht, onder zijne mannen er tien uit, en keerde
met hen terug in de Wapenmakersstraat.</p>
<p>Dan begaf mher Walter zich met zijne gevangenen op weg door
afgelegene straten, totdat zij de Smedepoort gingen naderen.</p>
<p>Hij deed zijne gezellen achter eenen hoek blijven staan, en
zeide tot den proost en zijnen leidsman:</p>
<p>"Neemt nu eene losse, onbekommerde houding; spreekt luid en
gebaart u alsof gij niet in het minste op eenig gevaar bedacht
waart."</p>
<p>Na deze woorden stapte hij met hen naar de poort, waar de
overste hem scheen af te wachten.</p>
<p>"Mher Ogier", zeide hij, "ziehier twee poorters die met mij
uit de stad moeten gaan. De veldheer...."</p>
<p>"Ik weet het; mij zijn daarover bevelen toegekomen", onderbrak
de overste. "De stormegge is reeds opgehaald. Zie, daar opent men
de poort. Vaarwel en goede reis!"</p>
<p>Eenige oogenblikken daarna bevonden zij zich in het open veld.
Weder had Walter Van Lillers hun de stilte bevolen, en zij
volgden hem zwijgend gedurende schier eene halve mijl.</p>
<p>Hier bleef hij staan en zeide hun:</p>
<p>"Nu zijt gij verre buiten den kring der brandwachten. Ik ga u
verlaten en naar de stad terugkeeren. Mijne belofte heb ik gansch
vervuld; geef <!-- Page 424 -->mij nu het geld, om mijne vrienden
en de wapenknechten te betalen<a name='FNanchor_78_78'></a><a
href='#Footnote_78_78'><sup>[78]</sup></a>."</p>
<p>Bertulf ontgespte de lederen tassche, die hem aan den gordel
hing en reikte ze aan Walter.</p>
<p>"Zij weegt inderdaad zwaar", mompelde deze verheugd. "Hoeveel
bevat ze?"</p>
<p>"Vijfhonderd marken."</p>
<p>"In goud."</p>
<p>"In goud en in kostbare juweelen."</p>
<p>"De rekening is zeker juist."</p>
<p>"Er is meer in waarde, mher Walter; maar om u geen mistrouwen
te laten, beloof ik u, indien ik het leven behoud, u in betere
tijden en op uwe eerste vraag, nog vijftig marken zilvers te
schenken als bewijs mijner dankbaarheid."</p>
<p>"Nu dan, ik druk u de hand, heer proost, en wensch u alle
geluk."</p>
<p>Hij verwijderde zich in de baan naar Brugge.</p>
<p>"Langswaar nu onze stappen gewend?" vroeg Bertulf aan zijnen
leidsman. "In dien pikdonkeren nacht kan men zelfs den weg niet
zien."</p>
<p>"Nog twee boogschoten verder", antwoordde Ivo-de-wolvenjager,
"komen wij aan eene zandbaan die dwars door het Frinte-bosch
loopt, tot aan Aertryke toe. Daar wenden wij ons links af naar
Thourout en zonder deze stad te naderen, bereiken wij de baan
naar Staden en naar Yperen.... Geef mij de hand, heer proost;
want hier is eene drooge gracht die wij overstappen moeten. Wij
verlaten de groote baan."</p>
<p>De proost liet zich leiden. Hij drong aan de hand van Ivo in
een dicht bosch.</p>
<p>Daar eerst achtte hij zich in veiligheid; het was hem alsof
een steen hem van de benauwde borst viel.</p>
<p>"Ha, God zij geloofd!" riep hij uit. "Ik vreesde nog verraad,
maar hij was oprecht en trouw. Verlost! Verlost!"</p>
<h4>Voetnoten:</h4>
<a name='Footnote_78_78'></a><a href='#FNanchor_78_78'>[78]</a>
<div class='note'>
<p>"Bertulf, geld gegeven hebbende aan Walter, tot de som van 100
mark, liet zich af aan een touw."</p>
<p>GALB., p. 316.</p>
</div>
<hr style='width: 65%;'>
<!-- Page 425 -->
<a name='XXII'></a>
<h2>XXII</h2>
<br>

<p>Den dag Na de ontsnapping van den ouden Bertulf hadden de
Kerels, van op de wallen der proostdij, eene ongemeene beweging
van poorters, ridders en wapenknechten in de stad opgemerkt.
Terzelfder tijd hadden zij verre bazuingeschal en dof gedruis
gehoord, als van reizende legerbenden.</p>
<p>Zij meenden te mogen vermoeden dat Willem Van Loo met zijne
heirkracht de stad was genaderd, en de Isegrims buiten Brugge
togen om hem te gaan bestrijden.</p>
<p>Hunne dwaling desaangaande duurde echter niet lang. Zij telden
vele vrienden onder de poorters van Brugge, zelfs onder degenen
die, door Gervaas Van Praet gedwongen, nu met de Isegrims hen
bestreden. Dezen, uit eigen beweging of door Jan Haring en
Elfried Rooster er toe aangespoord, schoten hun zeer dikwijls
pijlen met geheime berichten toe.</p>
<p>Zoo vernamen zij al spoedig dat de koning van Frankrijk en
Willem van Normandi&euml;, met de voorhoede van hun leger, te
Brugge waren aangekomen, en men poorters en ridders buiten de
stadsvesten op het Zand had doen vergaderen, om den koning en den
nieuwen graaf hulde te bewijzen en trouw te zweren<a name=
'FNanchor_79_79'></a><a href=
'#Footnote_79_79'><sup>[79]</sup></a>.</p>
<p>Men zeide hun insgelijks dat men de bestorminng der proostdij
had uitgesteld om het Fransche leger af te wachten; maar dat men
nu, binnen weinige dagen, eenen geweldigen en waarschijnlijk
beslissenden aanval zou doen.</p>
<p>Deze berichten onstelden de Kerels niet zeer. Vanwege Walter
Van Lillers was hun een bericht toegekomen, waardoor men hun de
verzekering had gegeven dat de proost behouden buiten de stad was
geraakt en zijne reis naar Yperen in volle vrijheid had
begonnen.</p>
<!-- Page 426 -->
<p>Bertulf was diensvolgens ongetwijfeld op dit oogenblik reeds
in tegenwoordigheid van Willem Van Loo, en zij mochten hopen dat
het groote Kerlenleger morgen of overmorgen voor Brugge zou
verschijnen.</p>
<p>In alle geval, zij waren bereid om de bestorming moedig en
hardnekkig af te slaan, en dus de proostdij en de kerk tot de
komst van Willem Van Loo te behouden. Wel waren zij niet meer
boven de tweehonderd man sterk; maar dewijl de genaakbare
plaatsen van den muur niet veel uitgestrektheid hadden, waren zij
talrijk genoeg om eenen voor den vijand vreeselijken tegenstand
te bieden.</p>
<p>Dien dag hadden zij tot den avond op de wallen gestaan, en zij
hadden gedeeltelijk zelfs den gansehen nacht gewaakt; maar de
vijand had zich niet vertoond.</p>
<p>Nauwelijks was echter de zon boven den gezichteinder gerezen
of alles voorzeide hun dat zij dien dag eene algemeene bestorming
zouden te doorstaan hebben.</p>
<p>Inderdaad, er kwam allengs eene ongewone bedrijvigheid onder
den vijand. Niet alleen trokken alle oogenblikken aanzienlijke
legerbenden, meest van Fransche wapenknechten, over de Markt
voorbij, om stand te gaan nemen op de plaatsen en in de straten
rondom den burg; maar de Gentenaars waren tevens langs alle
kanten bezig met hunne stormtuigen te stellen of ze nader bij den
burg te voeren.</p>
<p>Een groot gedeelte van den morgen verliep aan deze ontzaglijke
toebereidsels.</p>
<p>De Kerels lieten intusschen niet na alles aan te brengen wat
hun tot eene hardnekkige verdediging van dienst kon zijn. Overal
boven den burg stegen zwarte rookwolken in de hoogte, als wilde
men den vijand verwittigen dat men zich gereed hield om hem met
kokend pik en olie te begroeten.</p>
<p>Terwijl de Kerels als eene uitdaging hun lied over de Markt
deden schallen, zagen de Fransche ridders en wapenknechten
verwonderd op naar deze handvol mannen, die zoo onbevreesd en
vroolijk schenen, een oogenblik zelfs voor hunne nederlaag en
hunnen dood. Wat hun nog onbegrijpelijker voorkwa
<!-- Page 427 -->m, was de tegenwoordigheid boven de muren van
eenige hoogstaltige vrouwen, die lachend en dreigend hun
onverstaanbare scheldwoorden toeriepen.</p>
<p>Eensklaps vertoonde zich bij den ingang der Steenstraat eene
bende ridders te paard, allen zeer rijk gekleed en overdekt met
wapenrustingen welke blonken van zilver en van goud.</p>
<p>Deze ridders keerden den hoek om en reden voort langs de
huizen der Markt, buiten het bereik van der Kerlen pijlen. Zij
waren eene lijfwacht of eene voorhoede; want onmiddellijk achter
hen kwam de koning van Frankrijk, op een groot en sterk
strijdpaard gezeten.</p>
<p>Deze vorst, Lodewijk, bijgenaamd de dikke, was inderdaad zoo
zwaarlijvig en zoo vet, dat de aanschouwers verwonderd zich
afvroegen hoe zulk wanstaltig dik mensch wel te paard kon
stijgen. Evenwel, ondanks zijne zwaarlijvigheid, zag de koning er
tamelijk rap en levendig uit, en getuigden zijne gebaren en
bewegingen niet van de minste loomheid.</p>
<p>Nevens hem reed de nieuwe graaf Willem van Normandi&euml;,
wiens jonkheid en tengere leden hem nevens den Franschen vorst
bijna als een kind deden voorkomen.</p>
<p>De koning, met zijn gevolg, begaf zich in de straten rondom
den burg, onderzocht met den blik de sterkte der wallen,
verzekerde zich dat alles doelmatig was bereid, gaf hier en daar
nog eenige bevelen en keerde dan terug op de Markt.</p>
<p>Hier vergaderde hij de oversten der Vlaamsche en Fransche
strijdmacht rondom zich, sprak eene wijl met hen en zond ze dan
terug, elk naar zijne standplaats, om op het sein tot den
algemeenen aanval te wachten.</p>
<p>Eindelijk werd door den koning het bevel gegeven om den
stormloop te beginnen. De bazuinen en hoorns herhaalden tot in de
verre straten hun aanhitsend geschal....</p>
<p>Langs alle kanten van het gedeelte van den burg, dat nog in
bezit der Kerels was, werden de ladders gerecht en klommen
ridders en wapenknechten, door hunne beukelaars beschut, naar
boven.</p>
<p>Maar eer zij de kruin van den muur konden bereiken, waren zij
of door steenen verpletterd of door pijlen getroffen of door ko
<!-- Page 428 -->kende olie verbrand of door lange haken naar
beneden geworpen. Hoevelen er ook sneuvelden, hoe velen er met
verbrijzelde of verzengde leden nedervielen, hoe de gekwetsten en
de dooden zich bij den voet van den muur ook ophoopten, de moed
en de woede der aanvallers verminderden niet. Integendeel, de
gedachte dat zoo weinig mannen weerstand konden bieden aan twee
legers, aan de bloem van Frankrijks krijgslieden, strijdende
onder de oogen des konings zelven, dreef hen tot razernij en tot
blinde strijdzucht.</p>
<p>Ook verdrongen zij, om de ladders te kunnen beklimmen,
elkander zoo woest en zoo vurig, dat deze groote drift zelve hun
schadelijk werd. Nu zij beneden den muur als een zwoegende zwerm
krielden, konden de Kerels geenen pijl schieten, geen steenblok
werpen, geene vlammende olie storten, of zij troffen onder den
dichten hoop en maakten slachtoffers in verbazend getal.</p>
<p>Na een half uur dezer geweldige bestorming lagen er honderden
en honderden dooden en gekwetsten rondom de wallen der proostdij
en der kerk.</p>
<p>Het leger des konings, evenmin als het leger der Vlaamsche
ridders scheen eenig voordeel te hebben behaald. Wel hadden hier
en daar verscheidene ridders de kruin van den wal bereikt, en
waren onder daverende toejuichingen hunner makkers op den muur
gesprongen; maar even ras hadden de Kerels hen neergehakt of met
hamerslagen hun den schedel gebroken en tot antwoord hunne lijken
naar beneden geslingerd.</p>
<p>De Fransche oversten moedigden hunne mannen aan door hunne
woorden en door hun geroep, en deden hun begrijpen welke schande
het zou zijn, indien zij dezen strijd tegen eenen zoo zwakken
vijand slechts eenige oogenblikken moesten opgeven.</p>
<p>Immer duurde de moorddadige bestorming voort, en immer
sneuvelden ridders en wapenknechten bij hoopen onder de muren,
terwijl de Kerels al strijdend zegekreten lieten hooren of met
afgebrokene galmen deze verzen van hun lied herhaalden:</p>
"Gi ridders, dwingers, maect u van cant,<br>
Hier syn de Kerels van Vlanderlant*!<br>
Ja, Isegrims, hoedt u voor den Blauvoet<br>
Of gi selt voelen wat sine clau doet!"<br>
<!-- Page 429 -->

<p>Misschien wel zou de Fransche vorst, in aanzien van het groote
verlies, dat zijn leger onderstond, den storm hebben doen
opschorsen, om andere middelen te bedenken; maar nu geschiedde er
in den burg zelve iets dat de verdediging voor de Kerels schier
onmogelijk moest maken.</p>
<p>Terwijl er buiten de vesting zoo hevig werd gevochten, was een
gedeelte der Gentenaars met allerlei machtige gereedschappen in
het paleis des graven gegaan, om te beproeven of men den
binnenmuur, tusschen dit paleis en het klooster, niet zou kunnen
doorboren of omverre werpen.</p>
<p>Zij hadden den bedoelden muur zeer onsterk bevonden, en waren
er eindelijk in gelukt daar eene wijde opening te maken, die hun
eenen vrijen ingang gaf tot het klooster en de gebouwen die nog
in bezit der Kerels waren.</p>
<p>Dewijl dezen boven de muren in eenen drukken strijd waren
gewikkeld, konden de Gentenaars, door een gedeelte der Fransche
wapenknechtcn gevolgd, in het klooster sluipen, zonder eenigen
tegenstand te ontmoeten.</p>
<p>Toen zij in genoegzaam getal door den muur gedrongen waren,
vertoonden zij zich en begonnen "zege! zege!" te roepen.</p>
<p>Het gezicht dezer nieuwe vijanden, binnen hunne vesting zelve,
ontrukte den Kerels eenen langen noodkreet, en velen liepen van
den muur om, ware het mogelijk, deze indringelingen te
verpletten.</p>
<p>Zij wierpen zich als woedende leeuwen op Gentenaars en
Franschen, en dreven ze inderdaad terug tot bij den uitgebroken
muur; maar dewijl de bestormers van buiten nu op den wal geene
genoegzame tegenweer meer vonden, gelukte het den Franschen
ridders in groot getal boven den muur te geraken en de Kerels
naar beneden te stuwen.</p>
<p>Welhaast zagen dezen zich langs alle kanten omringd door eene
menigte vijanden, wier getal zeer snel en ontzaglijk aangroeide;
want nu kwamen, zoowel van boven de wallen als door den
uitgebroken muur, wolken vijanden toegestroomd.</p>
<p>Nog eenigen tijd verdedigden zich de Kerels met ontplooibaren
moed, slechts de eene kamer na de andere verlatende, totdat de
kastelein <!-- Page 430 -->Hacket wel bemerkte dat het volstrekt
onmogelijk was geworden het klooster en de proostdij te
behouden.</p>
<p>Op zijn bevel staakten de overblijvende Kerels dit hopeloos
gevecht en weken op een gegeven teeken altezamen binnen de kerk,
waarvan de groote deur reeds van achter was bedamd.</p>
<p>Hier viel Dakerlia haren verloofde aan den hals en juichte en
dankte God, dat Hij hen beiden in dit schrikkelijk en rampspoedig
gevecht had behouden.</p>
<p>Maar Robrecht, door de overtuiging van het gevaar dat hen
bedreigde, schier gevoelloos voor hare blijdschap, maakte zich
uit hare armen los en riep tot de Kerels:</p>
<p>"Stopt, verbalkt, bedamt de deur ... en dan naar boven, naar
boven, op den toren!"</p>
<p>Zij verbalkten onmiddellijk de deur van het sakristijn,
langswaar zij binnengevlucht waren, en vulden zelfs dit laatste
vertrek met steenen, hout en aarde en met alles wat hun op dit
hachelijk oogenblik onder de hand viel.</p>
<p>In de kerk hadden zij eenen grooten voorraad van eetwaren en
bovenal van wapens en werptuigen. Onmiddellijk deden zij van deze
laatste geheele vrachten naar boven dragen.</p>
<p>Zoohaast zij zich zeker mochten achten, dat men niet meer van
beneden in den tempel kon dringen, klommen zij op naar de
gaanderijen in den toren, en begonnen van daar met nieuwe woede
met pijlen te schieten en steenbrokken te werpen, zoodat nog
voortdurend velen hunner vijanden werden doorboord of
verpletterd.</p>
<p>Intusschen hadden de Gentenaars met hunne gehuurde hulpbenden,
en op hun voorbeeld ook vele Franschen, de bestorming verlaten om
de proostdij en het klooster uit te plunderen.</p>
<p>De ridders zagen, voor dien dag ten minst, geen middel om de
kerk in te nemen; want de toren was zoo hoog, dat geene der
beschikbare ladders zijne gaanderijen kon bereiken. En wat de
muren der kerk betrof, deze waren, volgens de gewoonte des tijds,
gebouwd uit rotsbrokken, zoo dik en zoo hecht, dat men ze niet
dan na langen arbeid zou hebben kunnen doorboren, zelfs dan
wanneer de vijand niet door zijne werptuigen alle nadering hadde
belet.</p>
<p>Dewijl er nog voortdurend vele ridders en wapenknechten
nutteloos werden <!-- Page 431 -->gedood of gekwetst, boodschapte
men den koning dezen nadeeligen toestand; en de vorst gaf daarop
bevel om de bestorming te staken.</p>
<p>De Fransche benden verlieten de omgeving van den burg en
trokken dieper in de stad of naar de naastliggende dorpen, waar
zij geherbergd waren. Zoo deden insgelijks de Vlaamsche ridders
en wapenlieden; er bleven in en rondom den burg niet meer
krijgsknechten dan er noodig geacht waren tot het bewaken des
vijands en het verdedigen der reeds ingenomene gebouwen.</p>
<p>Dan konden de Kerels met eenige bedaardheid hun verlies
afmeten en voorzorgen nemen tegen eenen nieuwen aanval.</p>
<p>Zij bevonden dat zij ongeveer zestig man vermisten, er onder
gerekend een tiental gekwetsten, die beneden in de kerk onder
eene zijbeuk lagen en daar werden verpleegd.</p>
<p>Na zulke lange bestorming en zulken geweldigen strijd binnen
het klooster, mocht dit verlies als gering aangezien worden; maar
voor hen was het echter zeer groot, dewijl zij hunne macht
allengs zagen wegsmelten en geen middel bezaten om ze te
vernieuwen of te herstellen.</p>
<p>Zij waren dus nog honderdveertig man. Alles wel berekend was
dit getal toereikend om de kerk van boven den toren nog lang te
verdedigen.</p>
<p>In deze overtuiging moedigden zij elkander tot onversaagdheid
en tot volharding aan. Zeker, het Kerlenleger zou hun te hulp
komen; hun heldhaftige tegenstand zou hun een eeuwigen roem en
hunne vijanden eene eeuwige schaamte zijn.</p>
<p>Ondanks de trotsche woorden, door Robrecht, Hacket en Burchard
hun toegestuurd, lieten sommige Kerels in stomme somberheid het
hoofd hangen. Zij gevoelden wel dat hier schier geene hoop op
verlossing meer overbleef: de dood, de ijselijkste marteldood
spookte voor hunne oogen. Evenwel, na zulke angstige overweging
kwam telkens hun mannelijk gemoed in opstand tegen die opwelling
der ingeborene levensliefde, en zij, heviger nog dan de anderen,
zwoeren, zonder wankelen tot den laatste toe met het zwaard in de
vuist te sterven.</p>
<p>Na eene lange geheime beraadslaging besloten de oversten der
Kerels hunne middelen tot verdediging te
<!-- Page 432 -->berekenen, alsof men de benedenkerk nog kon
verliezen voordat hun hulp van buiten toekwam Dienvolgens zou men
de bovenkerk, dit is te zeggen de hooge gaanderij, die vroeger
den graaf tot hofkapelle had gediend, zooveel mogelijk versterken
en er eenen toereikenden voorraad van werptuigen en van
levensmiddelen verzamelen.</p>
<br>

<hr style='width: 65%;'>
<br>

<div class="center"><img src='images/432.png' width='400' alt=
'...mannen van vermoeidheid in slaap gevallen.'><br>
 <i>...mannen van vermoeidheid in slaap gevallen.</i></div>
<hr style='width: 65%;'>
<p>In eenen hoek der kapelle bevond zich eene zeer nauwe deur, de
eenige langswaar men tot den toren kon opklimmen en, aangezien
men allerlei middelen tot verbalking en tot bedamming dezer deur
en tevens der kapeldeur ging bijbrengen, zouden de Kerels, zelfs
indien zij bij elken aanval de nederlaag kregen, nog drie
bestormingen kunnen doorstaan vooraleer geheel te bezwijken."</p>
<p>Zoohaast de bevelen tot deze nieuwe werkzaamheden waren
uitgedeeld, begon mher Sneloghe te zorgen voor iets dat hem
persoonlijk aan het hart lag. Hij onderzocht de<!-- Page 433 -->
kapelle en de twee verdiepen van den toren, om daar vertrekken of
afgezonderde plaatsen te vinden, waar Dakerlia en de vier of vijf
vrouwen, die nog met de Kerels waren, konden wonen en slapen.
Deze plaatsen deed hij van beddegoed en van eenig huisraad
voorzien en daalde dan naar beneden, in gezelschap van Dakerlia,
die hem in deze toebereidsels immer was terzijde gebleven.</p>
<p>Wel had Robrecbt meer dan eens zijne verloofde zijn diep
verdriet betuigd, omdat zij geweigerd had met den ouden Bertulf
naar Kerlingaland te vluchten. Hem deed het niets, dat zij dus in
het nauw gebracht waren en gevaar liepen van in de handen hunner
wreede vijanden te vallen; maar dat Dakerlia, zoo jong nog,
blootgesteld bleef om dit akelig lot te moeten deelen, die
gedachte knaagde hem als een wreede worm aan het hart en liet hem
geene rust.</p>
<p>Dakerlia betoonde slechts eenige treurnis, omdat Robrecht in
al deze bloedige gevechten kon gekwetst of gedood worden. Wat
haar zelve betrof, het was haar een geluk en eene bron van
trotschheid met hem te mogen blijven. Moesten zij bezwijken, zij
zouden te zamen opklimmen tot God, en zoo zou de dood zelf niet
machtig genoeg zijn om te scheiden wat de liefde had
vereenigd.</p>
<p>Hare woorden waren zoo vol geestdrift; er lag zulke ware
blijdschap in den toon harer stem, dat zij Robrecht eindelijk
geheel troostte en hem weder opvoerde tot helder vertrouwen en
tot grenzenloozen moed.</p>
<p>Toen zij in de kerk kwamen, vonden zij den kastelein Hacket
omringd van vele Kerels, die allen te gelijk spraken om hem van
iets te overtuigen waaraan hij geen geloof wilde hechten.</p>
<p>Eenigen dergenen die vroeger in Brugge hadden gewoond
bevestigden namelijk dat, bij het terugwijken uit het klooster in
de kerk, een poorter met hen was binnengedrongen; dat zij, na de
deur van het sakristijn te hebben verbalkt, overal in de kerk en
tot op den toren hadden gezocht, doch den poorter niet meer
hadden gevonden. Men mocht niet twijfelen aan de waarheid hunner
woorden: zij hadden den indringeling herkend: het was niemand
anders dan David Snoek, de bode van het grauwwerkersgilde die in
de gansche stad befaamd was als de ronddrager van tijdingen en
nieuwmaren.</p>
<p>De kastelein, alhoewel hij weinig geloof of weinig belang aan
deze beweringen hechtte, gaf bevel om nog alle schuilhoeken te
doorzoeken en <!-- Page 434 -->den poorter, indien men hem vond,
ongehinderd in zijne tegenwoordigheid te brengen.</p>
<p>Hij meende zich naar den kant der kerk te richten, waar de
gekwetsten lagen; maar nu kwam een Kerel van den toren geloopen
en deze riep met luider stem en akelig kermend, dat men op den
Maalberg bezig was met al hunne gevangene broeders deerlijk te
martelen en te vermoorden.</p>
<p>Al degenen die niet als wachten beneden moesten blijven,
liepen naar boven.</p>
<p>Zij zagen op de Markt, die men den Maalberg noemde en die zich
tot aan den muur van den burg uitstrekte, eenige benden
wapenknechten geschikt, en te midden dezer een vijftigtal Kerels,
aan hunne lange baarden en blauwe kleeding herkennelijk, die, met
de handen op den rug gebonden, door beulen, met uitgetogen
slagzwaard, waren omringd, als om te worden gehalsrecht.</p>
<p>Inderdaad, reeds drie of vier verminkte lijken lagen daar in
eenen plas bloed, en de beulen stonden nevens de anderen gereed
om op het minste teeken toe te slaan.</p>
<p>Nu evenwel scheen er eene opschorsing in het werk der beulen
te zijn gekomen; want reeds eene wijl hadden zij beweegloos
gewacht.</p>
<p>Daar bracht men nu twee ridders vooruit, en men sleurde en
rukte ze met baldadig geweld dichter naar den burg, opdat de
Kerels beter zouden zien wat hier ging geschieden.</p>
<p>"O, hemel, Ingelram Van Eessen en Willem Van Wervick!" kreet
Burchard met angst, en voor de eerste maal, sedert den moord des
graven, eenige smart betuigende. "Mijne arme vrienden! Zulke
dood!"</p>
<p>"Eilaas, eilaas, God is rechtvaardig!" fluisterde Dakerlia aan
Robrechts oor. "Zijne straffende hand heeft zich uitgestrekt over
de moordenaars van graaf Karel!"</p>
<p>Robrecht knikte bevestigend, doch slaakte eenen kreet van
afgrijzen bij het schrikkelijk schouwspel dat nu onder zijnen
strakken blik aanvang nam.</p>
<p>Eerst hakten de beulen Ingelram en Willem de handen af, dan
doorstaken zij hunne lichamen met honderd kleine wonden, en
martelden onmenschelijk hunne slachtoffers, totdat zij eindelijk;
gansch doorkerfd nedervielen <!-- Page 435 -->en hunne lijken
onder de voeten van honderden wapenknechten werden vertreden en
verpletterd.</p>
<p>De Kerels staarden van den toren in stommen angst op dit
ijselijk tooneel, en menigeen ontvielen tranen van medelijden.
Burchard Knap gromde met schorre stem en bulderde
vermaledijdingen maar hij was bleek en scheen te beven.</p>
<p>Een wapenbode trad vooruit naar den burg en riep uit al zijne
macht tot de Kerels:</p>
<p>"Ziedaar 's konings en 's graven gerechtigheid! Zoo en
schrikkelijker nog zult gij allen sterven, verwaten Blauwvoeten,
die uwen wettigen vorst hebt vermoord of den moordenaars hulp
hebt gebracht. Geene genade voor u: allen wacht zoo de
schandelijkste marteldood!"</p>
<p>Terwijl hij deze woorden verkondigde, hadden de beulen op den
Maalberg hun bloedig werk voortgezet en waren nu bezig met den
gevangenen Kerels de handen af te houwen en het hoofd in te
slaan.</p>
<p>Zoo zagen de Kerels, die op de gaanderijen van den toren
stonden hunne vijftig broeders, waaronder zij er velen herkenden,
den een na den ander ter dood brengen en, tot teeken van
verachting met voeten trappen.</p>
<p>Het verstroostte hen misschien een weinig te mogen bemerken
dat ten minste geen hunner eenen enkelen kreet of eene klacht
slaakte; maar bij het gezicht van dit groot getal lijken, door de
wapenknechten zelven zoo wreedelijk vertreden, konden zij hunne
tranen niet wederhouden, en allen beweenden zuchtend en kermend
het akelige lot hunner arme gezellen.</p>
<p>Zij bleven op den toren, totdat de lijken waren weggenomen en
het vertrek der wapenknechten hen kwam overtuigen, dat des
konings wraak, voor dien dag, bij gebrek aan slachtoffers was
gestaakt.</p>
<p>Nog weenden velen in stilte, zelfs toen zij reeds de
gaanderijen des torens hadden verlaten en ter kerke waren
afgedaald.</p>
<p>Hunne eigene smart onderdrukkende, deden de oversten vele
moeite om het neerslachtig gemoed hunner mannen weder op te
beuren; maar welke pogingen zij ook inspa<!-- Page 436 -->nden,
van dit oogenblik af bleef onder de Kerels eene sombere
treurigheid heerschen. Velen hunner toch hadden eenen vader,
eenen broeder of eenen vriend zien martelen, en dit schouwspel
spookte als eene onverwinnelijke nachtmare voor hunne oogen. Wel
zwoeren zij daarom niet min onversaagd te zullen strijden, ja,
zelfs hunne dierbare dooden op den vijand te willen wreken; maar
hun hart was vervuld met deernis en verdriet, en hun ontsprongen
tranen ondanks hunnen wil.</p>
<p>Zoo kwam eindelijk de nacht. De Kerels zaten hier en daar in
de kapelle of in de benedenkerk bij groepen ten gronde, rondom
eenige ontstokene kaarsen, en schouwden met somberen blik in de
donkere ruimte der kerk of spraken treurig van hunne doode
vrienden.</p>
<p>Mher Sneloghe en Dakerlia bevonden zich bij de gekwetsten;
deze laatste raadde en hielp de Kerlinnen in het verplegen der
arme gezellen, die door het zwaard des vijands waren getroffen
geworden.</p>
<p>Hacket, de kastelein, hield zich in de kapelle, waar hij een
weinig poogde te rusten.</p>
<p>Wat Burchard Knap betreft, die zat waarschijnlijk, zooals naar
gewoonte, ergens in eenen duisteren hoek, alleen met zijn knagend
geweten of in gezelschap van eenigen zijner woeste
Houtkerels.</p>
<p>Het kon ongeveer tien uren zijn, en ondanks hunne ontsteltenis
en droefheid waren vele mannen van vermoeidheid in slaap gevallen
toen eensklaps achter den autaar, in de benedenkerk, een geraas
van stemmen zich liet hooren, alsof daar een twist opgerezen
was.</p>
<p>Het gerucht naderde onmiddellijk naar het midden der kerk, en
vele Kerels grepen hunne wapenen en liepen toe, om te vernemen
wat er geschiedde.</p>
<p>Het was David Snoek, de bode van het grauwwerkersgilde, die,
door de nachtelijke stilte uitgelokt, zijne verborgene
schuilplaats had verlaten, in de hoop dat hij door de vlucht zou
kunnen ontkomen; maar eenig gerucht door hem gemaakt, had hem
verraden.</p>
<p>Men had hem aangegrepen en rukte hem nu vooruit, hem
beschuldigende van verraad en hem eenen onmiddellijken dood
toezeggende.</p>
<p>De arme man, die er zeer eenvoudig uitzag, beefde in al z
<!-- Page 437 -->ijne leden en smeekte met gevouwen handen om
genade.</p>
<p>Toen Robrecht Sneloghe hem genaderd was en hem vroeg met welk
doel hij binnen de kerk was gedrongen, stotterde David Snoek
eenige verwarde woorden, waaruit men niets kon begrijpen.
Robrecht gebood den Kerels hunne zwaarden in te steken en den man
los te laten. Hij verzekerde deze tevens dat, indien hij
onschuldig was aan verraad, hem geen leed zou gedaan worden.</p>
<p>Dit stelde David Snoek eenigszins gerust. Dan kwam de spraak
hem weder.</p>
<p>"God zal u daarvoor zegenen, mher Sneloghe", zeide hij, "dat
gij deernis hebt met mij, ongelukkige. Gij weet het allen,
heeren, die mij kent, dat de arme David Snoek vroeger een goede
vriend der Kerels was, en dat hij in het schromelijk nachtgevecht
nog met u tegen de Isegrims heeft gestreden."</p>
<p>"Nu, bloodaard, zoovele domme woorden niet!" gromde Burchard
die genaderd was. "Zeg, wat kwaamt gij hier doen? Ons bespieden,
ons verraden?"</p>
<p>"Neen, neen, heeren, hoort mij aan zonder gramschap!" smeekte
de gevangene. "Hoe ik mij hier tusschen u bevind, dit weet ik,
eilaas, zelf niet wel. Toen men in de stad de mare verspreidde,
dat het Fransch leger, geholpen door de Gentenaars en door de
poorters van Brugge, de proostdij, het klooster en de kerk ging
innemen, sprak iedereen van den rijken buit welke men daar zou
vinden. Ik, die arm ben, liet mij verleiden door de hoop dat ik
in de plundering wel een of ander voorwerp van hooge waarde zou
bekomen, en zoo drong ik met de Gentenaars in het klooster. Wat
er dan geschied is, draait mij als een molen in het hoofd. De
Kerels zijn gekomen en hebben ons teruggedreven, de Franschen
zijn gekomen en hebben ons weder vooruitgestuwd, en zoo in de
hoogte gewoeld, gekneusd, gepletterd, ben ik, zonder het te
weten, binnen de kerk gestooten. En dan, schier dood van schrik,
ben ik achter den altaar gevlucht en heb mij verborgen onder
eenen hoop balken, welke daar in verwarring opeengestapeld lagen.
Dit is, heeren, de loutere waarheid. Doet nu met mij naar uwen
wil; maar wees mij toch barmhartig: want, wel verre van u te
verraden, zou ik, indien het mij mogelijk was, u willen verlossen
van den schrikkelijken dood die, eilaas, u bedreigt!"</p>
<p>"<!-- Page 438 -->De heer kastelein heeft bevolen den
gevangene onmiddellijk in zijne tegenwoordigheid te brengen",
bemerkte een Kerel.</p>
<p>"Welnu, doet hem geen leed en leidt hem naarboven in de
kapelle."</p>
<p>"In de kapelle? Ik?" riep David Snoek, eenen stap
terugspringende "o, mijn God, daar ligt het lijk van den graaf!
Neen, neen, ik bid u, doodt mij liever!"</p>
<p>Hij beefde zoodanig en zulke diepe verschriktheid verried de
holle toon zijner stem, dat de Kerels gansch ontsteld hem
aanzagen.</p>
<p>"Meent gij dan dat de vervloekte Denemarker uit zijn graf zal
opstaan om u den nek te breken?" spotte Burchard Knap, tot groote
ergernis zijner gezellen.</p>
<p>De gevangene knikte bevestigend, terwijl hij zuchtend een
kruis maakte.</p>
<p>"Maar wees duidelijk; wat wilt gij zeggen?" mompelden vele
Kerels, door zijne vreemde houding en eindelooze vervaardheid
getroffen.</p>
<p>"Ach, heeren", zeide David Snoek, de handen samenvoegende,
"gij weet niet wat er in de stad geschiedt. Het is ijselijk; en
sedert ik het weet durf ik des nachts niet meer slapen. Zou ik
het u durven openbaren? Zult gij niet tegen mij vergammen?"</p>
<p>"Spreek, spreek!" riep men hem toe.</p>
<p>"Welnu, de geest van graaf Karel waart alle nachten in de stad
en spookt in de Steenen waar de ridders geherbergd zijn, niet
anders roepende dan "wraak, wraak, wraak!"</p>
<p>De Kerels luisterden met jagenden boezem; twee of drie slechts
beantwoordden deze openbaring met eenen spotlach.</p>
<p>"Om Gods wil, lacht niet, heeren", hernam de gevangene; "wat
ik zeg is enkel waarheid. Nu twee dagen geleden, is de geest van
Karel bij het bed des konings verschenen en heeft zoo lang om
wraak geroepen, totdat de koning beloofd had al degenen ter dood
te brengen, die tot zijnen moord hebben geholpen. Den nacht
daarna heeft de nieuwe graaf Willem van Normandi&euml; het spook
insgelijks bij zijn bed gezien en gehoord, en dezelfde belofte
gedaan Daarom heeft men heden u zoo geweldig bestormd, en daarom
ook heeft men heden de gevangene Kerels zoo onmenschelijk
<!-- Page 439 -->gemarteld. De geest van graaf Karel heeft zelf
die marteling der Kerels van den nieuwen graaf
ge&euml;ischt."</p>
<p>Toen hij dus zijne veropenbaring had ge&euml;indigd en door
schijnbare feiten bevestigd, sprak er niemand meer: al deze
harde, moedige Kerels, die weinig vatbaar waren voor vrees,
zoolang het slechts stoffelijke gevaren gold, beefden nu bij de
bedreiging der wraak van een ontstoffelijk wezen, aan welks
verschijning hunne bijgeloovigheid hun niet toeliet te
twijfelen.</p>
<p>Dat de onverzoende of onbevredigde geesten van vermoorde
menschen op aarde konden rondwaren, om wraak op hunne moordenaars
te eischen, dit was zoowel volgens de Christelijke als volgens de
Heidensche begrippen onbetwistbaar.</p>
<p>Het verhaal van David Snoek kon waar zijn, ja, het moest waar
zijn, dachten zij, aangezien men bij het lijk van graaf Karel de
vormen der verzoening niet had in acht genomen, en zelfs de
Christelijke plechtigheden niet had vervuld.</p>
<p>Na lang met klimmenden angst en benauwdheid deze erge zaak te
hebben overwogen, kwamen de meesten tot het besluit zich met den
geest van graaf Karel te verzoenen, om hem de vervolging tegen
hen te doen staken. Zij zouden dus, op het uur van middernacht
dat nu aanstaande was, de Heidensche plechtigheden vieren die men
D&ocirc;dsiras noemde.</p>
<p>Daar Robrecht Sneloghe en eenige anderen zich tegen dit opzet
verklaarden en beweerden dat het beter was, volgens de gebruiken
der Kerk den nacht in gebeden voor de ziel van den doode door te
brengen, besliste men, dat elkeen te dier gelegenheid zou
handelen volgens zijn geloof en volgens de inspraak van zijn
geweten. David Snoek zou bij de gekwetsten blijven en aan hunne
verzorging helpen tot morgen. Vond men een middel om hem aan een
touw af te laten, en wilde hij het wagen, men zou hem oorlof
geven om zich te redden.</p>
<p>Op het uur van middernacht bood de kapelle een vreemd
schouwspel aan. De gansche beuk was verlicht met een zeker getal
smokende lampen, die langs de muren waren opgehangen. Rondom de
steenen tafel der grafstede, waarin het lijk van graaf Karel
rustte, brandden vele kaarsen van geel was, die men evenwel zoo
had geschikt dat het benedeneinde der tafel, die zeer lang en
breed was, gansch vrij bleef. Aan het boveneinde stond een
<!-- Page 440 -->kruisbeeld en een vat met wijwater, waarin een
droge palmtak rustte. Uit een koperen bekken walmden
wierookgeuren op.</p>
<p>Langs deze opperzijden hielden zich de kastelein Hacket,
Robrecht Sneloghe, Yorg Koevoet, Dakerlia Wulf en vele
Kerels.</p>
<p>Zij zaten met gebogen hoofd en gevouwen handen nevens het graf
geknield en baden in stilte, geen hoegenaamd deel nemende aan de
Heidensche plechtigheden, welke men aan het nedereinde der
grafstede ging vieren.</p>
<p>Hier hielden zich Burchard met de grootere helft der andere
Kerels, die meer vertrouwen schenen te hebben in de Heidensche
gebruiken dan in de Christelijke gebeden.</p>
<p>Toen alles gereed was, brachten zij op de graftafel vele
schotels met spijzen: brood, koud vleesch, gedroogde visschen en
gortebrij, en stelden daarnevens eenige flesschen wijn en kruiken
bier. Burchard Knap, hier het ambt van priester of wichelaar
vervullende, sprak eenige woorden, die het inzicht der
tegenwoordigen deden kennen, en noodigde dan bij name de ziel van
graaf Karel uit om het <i>doodenmaal</i> bij te wonen, dat ter
harer eere werd gevierd.</p>
<p>Hierop brak hij het brood, en gaf elken zijner makkers een
stuk. Allen begonnen te eten, en van alwat zij nuttigden, legden
zij een brok of eenen lepel vol op den steen der grafstede.</p>
<p>Robrecht Sneloghe, van zijnen kant, doopte den palmtak in het
wijwater, en besprengde daarmede het oppereinde der tafel, met
Dakerlia, zooveel het hun mogelijk was, daarbij de gewone gebeden
der Kerk murmelende.</p>
<p>Het doodenmaal ge&euml;indigd zijne, schonk Burchard eerst
bier in eenen grooten hoorn, stortte daarvan een gedeelte op het
graf en liet dan den hoorn tusschen zijne mannen rondgaan, die
elk opvolgend vooraleer de lippen aan het vocht te brengen,
luidop zeiden:</p>
<p>"Met dit hoppebier drink ik de <i>doodenminne</i> ter eere van
Karel van Denemarken."</p>
<p>Deze plechtigheid werd ten tweeden male herhaald met den wijn.
Ook zegende Robrecht ten tweeden male de grafstede met
wijwater.</p>
<p>Ten laatste boog Burchard Knap zich over het graf en, terwijl
hij den steen met de lippen raakte, zeide hij:</p>
<p>"Ik kus den <i>doodenzoen</i> ter eere van Karel van
Denemarken. Weze aldus <!-- Page 441 -->zijne schimme bevredigd,
en verzake zij jegens mij aan vijandschap en aan wraak!"</p>
<p>Al zijne mannen kwamen beurtelings, onder het uitspreken
derzelfde woorden, dus eenen kus op de steenen tafel
nederleggen.</p>
<p>Ondertusschen besprengde Robrecht het graf voor de derde maal,
schudde het bekken met wierook rondom de tafel en murmelde op
plechtigen toon:</p>
<p>"Requiescat in pace!"</p>
<p>De Christelijke doodendienst en de Heidensche D&ocirc;dsisas
waren beide ten einde<a name='FNanchor_80_80'></a><a href=
'#Footnote_80_80'><sup>[80]</sup></a>.</p>
<p>Men doofde de lichten uit, en, alsof de Kerels door deze
plechtigheden van hunnen angst verlost en gansch gerust van
gemoed waren geworden, zij gingen naar beneden om eene rustplaats
te zoeken, of legden zich zelfs rondom de grafstede neder.</p>
<p>Een uur later waren zij allen ingeslapen, en hoorde men niets
meer in de kerk dan den eentonigen stap der schildwachten of eene
stille klacht der gekwetsten.</p>
<h4>Voetnoten:</h4>
<a name='Footnote_79_79'></a><a href='#FNanchor_79_79'>[79]</a>
<div class='note'>
<p>Den Dinsdag 5 April, <i>aqua sapientia</i>, kwamen de koning
en de nieuwe graaf Willem te Brugge.</p>
<p>GALB., p. 336</p>
</div>
<a name='Footnote_80_80'></a><a href='#FNanchor_80_80'>[80]</a>
<div class='note'>
<p>Allen waren afgemat, en terwijl de eenen de <i>dadsisa</i> op
het graf van Karel vierden, hadden anderen, die de kracht van het
bloed der martelaars niet meer loochenden, eene toorts ter eere
van Karel ontstoken. KERVYN DE LETTENHOVE, I, 410.</p>
<p>Over de beteekenis van dit woord <i>dadsisa</i> raadpleegde ik
mijnen geleerden vriend prof. J. F. J. Heremans. Zijn brief
daarover aan mij geschreven schijnt mij belangrijk genoeg om hier
te worden medegedeeld.</p>
<p>"Waarde vriend. Het woord, waarover gij verleden Zondag
inlichtingen vroegt, luidt <i>dad-sisas,</i> niet <i>dadsisa</i>.
Het komt voor in het <i>Indiculus superstitionem et
paganiarum</i> (uit de achtste eeuw): <i>de sacrilegio super
defunctos, id est d&acirc;d-sis&acirc;s.</i> Dit
<i>d&acirc;d</i>, dat gewoonlijk in het Saksisch <i>d&ocirc;d</i>
wordt geschreven, is stellig ons <i>dood</i>, en <i>sisas</i> is
de nominatief meervoud van <i>sisu.</i> Maar wat beteekent
<i>sisu?</i> J. Grim vermoedt <i>kuil, graf.</i> Anderen
verklaren het door <i>treurzang</i>. Er bestaat in het
oud-Hoogduitsch een woord <i>sisesang</i>, dat ook de beteekenis
heeft van <i>treurzang, doodenzang</i>. Ook de Angel-Saksen
kenden dit woord, dat ik zou verkiezen boven d&oacute;dsisu,
waarvan het laatste deel toch steeds een raadsel blijft. Wil men
J. Grimm gelooven, dan is <i>d&acirc;dsisu</i> hetzelfde als
<i>doodenkuil</i> en komt het begrip van zang in die
samenstelling niet voor. In <i>sisesang</i> is dit begrip stellig
voorhanden." Gent, 26 Januari 1870, J.W. HEREMANS.</p>
</div>
<!-- Page 442 -->
<hr style='width: 65%;'>
<a name='XXIII'></a>
<h2>XXIII</h2>
<br>

<p>De Kerels verwachten zich des anderen daags aan het
voortzetten der bestorming; ook stonden zij bij de eerste
morgenschemering reeds strijdvaardig, om de aanvallen des vijands
met onverzwakten moed af te weren of hem ten minste elken stap
voorwaarts duur te doen betalen.</p>
<p>Maar dien dag, en insgelijks de twee volgende dagen, werden
zij niets anders verontrust dan door pijlen, welke de
wapenknechten nu en dan naar den toren schoten, en die de
schildwachten der Kerels verplichtten zich achter de kanteelen
verborgen te houden.</p>
<p>Zij hadden door eenen hun toegeschoten brief de reden van deze
opschorsing der aanvallen tegen de kerk vernomen. De koning van
Frankrijk, wien waarschijnlijk was bericht geworden dat het
Kerlenleger Brugge naderde, was met het grootste gedeelte zijner
heirkracht in de richting naar Yperen getogen, om Willem Van Loo
op te zoeken en hem den veldslag aan te bieden.</p>
<p>Het heil van Kerlingaland en de redding der belegerden hingen
dus af van het lot eener enkele worsteling! Bleef Willem Van Loo
in dezen eersten schok der beide legers overwinnaar, dan zou
niets meer aan de dappere en verbitterde Kerels kunnen
wederstaan; zij zouden de Franschen dwingen Vlaanderen te
verlaten en zouden dan onmiddellijk zegevierend naar Brugge komen
afgezakt, de Isegrims verpletten of verstrooien en hunne broeders
verlossen, die zoolang reeds schier zonder hoop, doch met
onplooibaren heldenmoed zich tegen twee legers hadden
verdedigd.</p>
<p>Het bericht van des konings veldtocht in Kerlingaland had hun
eenig vertrouwen teruggeschonken. Dewijl men hun tevens had laten
weten dat de Isegrims waarschijnlijk gedurende de afwezigheid des
konings geenen ernstigen aanval tegen hen zou<!-- Page 443 -->den
beproeven, was hun de tijd gegund om te rusten, ten einde weder
krachten te verzamelen tot latere worstelingen; maar zij lieten
integendeel geen oogenblik voorbijgaan zonder aan het scheppen
van nieuwe verdedigingsmiddelen te arbeiden.</p>
<p>In de vrees dat de Isegrims misschien zouden pogen de vensters
der kerk te beklimmen, bouwden zij achter elk venster eene poort
van stelling, waarop een tiental mannen de wacht konden houden,
niet alleen om de bewegingen des vijands te bewaken en zijne
inzichten af te spieden, maar tevens om den wapenknechten door
het schieten van pijlen alle nadering te beletten.</p>
<p>Onder de vensters, op den vloer der kerk, legden zij vele
balken, waarin puntige houten, stalen pennen, zwaarden en
moordpriemen bevestigd waren, zoodat deze altezamen, als een
gebosch van dreigende lansen, in de hoogte staken en onfeilbaar
elken ridder of wapenknecht, die door het venster in de kerk
wilde dalen, moesten doorboren.</p>
<p>De buitenpoort des tempels was zeer zwaar. Om echter te
beletten dat ze door den beukram wierd ingeworpen, vulden de
Kerels het nauwe voorportaal tusschen de twee deuren geheel met
steenen en met alle zware voorwerpen, welke in hun bereik waren;
ja, zij braken met dit inzicht in den tempel zelven zekere
binnenmuren uit, waarvan zij tevens de minst zware steenblokken
in de kapelle en op den toren droegen, om ook van daar den vijand
te kunnen treffen.</p>
<p>Zij hadden, zonder ernstig te zijn gestoord geworden, aan deze
toebereidsels drie of vier dagen besteed, toen zij in den nacht
van den vijfden dag verontrust werden door een dof en verwijderd
gerucht, als het gebons van zware mokers en den scherpen slag van
den hamer op ijzeren keggen.</p>
<p>Dit gerucht vernamen zij op de hoogte der kapelle, in de
richting van den gang, langs waar graaf Karel gewoon was geweest
van zijn paleis ter kerk te komen.</p>
<p>Het scheen hun duidelijk dat men ergens, langs den kant van
het klooster, bezig was met pogingen te doen om eenen muur te
doorboren en zoo op de gaanderij der opperkerk hen aan te
vallen.</p>
<p>De kastelein Hacket en Robrecht Sneloghe deden al hunne
beschikbare mannen in de kapelle te zamen kome<!-- Page 444 -->n;
en, terwijl zij immer de doffe galmen van den geheimzinnigen
arbeid des vijands afluisterden, hielden zij zich gereed om hem
duchtig te onthalen, indien hij er werkelijk in gelukte eene
opening in den muur te maken.</p>
<p>Den ganschen nacht hoorden zij den slag der hamers. Het werk
der Isegrims moest evenwel zwaar en moeielijk zijn en scheen
weinig te vorderen; want het gerucht bleef even verwijderd en
onduidelijk tot den morgen, en hield dan geheel op.</p>
<p>De Kerels meenden zelfs te mogen gelooven dat de vijand zijne
poging had opgegeven, en zij waren gereed, nu de eerste
dag-klaarte zich vertoonde, om beneden in de kerk hunnen arbeid
tot verdediging te gaan hernemen, toen een schildwacht van den
toren daalde en hun kwam boodschappen dat zwarte rookwolken tot
hen opklommen en zij vreesden dat de vijand de kerk aan brand
gestoken had.</p>
<p>De oversten der Kerels liepen op de torengaanderij, en keken
bekommerd naar beneden.</p>
<p>Was het slaan der hamers eene list geweest om hunne aandacht
af te keeren, terwijl men langs eenen anderen kant de middelen
tot eenen aanval bereidde? Waarschijnlijk, want zij zagen nu dat
men, gedurende den nacht, voor de buitendeur der kerk, met dikke
balken een soort van dak had getimmerd, waarop de zwaarste
steenbonken onmachtig afbotsten. Daaronder hielden zich vele
vijanden ongetwijfeld? Maar wat deden ze in deze schuilplaats? En
wat beduidde de rookwolk die kronkelend van daar langs den toren
opsteeg? De morgenschemering en de mistige lucht beletteden de
Kerels duidelijk te onderscheiden welk nieuw gevaar hen
bedreigde.</p>
<p>Bij zijn vertrek had de koning van Frankrijk den veldheer
Gervaas Van Praet gelast de belegering voort te zetten, en de
vaste hoop uitgedrukt dat, eer eene week verloopen ware, alles te
Brugge zou gedaan zijn en de Vlamingen hem in Kerlingaland zouden
komen vervoegen, indien de oorlog daar niet met eenen enkelen
slag wierd beslist en gesloten.</p>
<p>Na zijne mannen eenige dagen te hebben laten rusten en den
nieuwen aanval rijpelijk te hebben berekend, had de veldheer de
noodige bevelen gegeven om de kerk van St-Donaas te bestormen en
kost wat kost in te nemen.</p>
<!-- Page 445 -->
<p>Terwijl een gedeelte der Gentenaars zouden arbeiden, om dwars
door eenige muren de opperste gaanderij des tempels te bereiken,
zou een ander gedeelte, door de wapenknechten en ridders
ondersteund beproeven of men de groote buitenpoort niet bij
middel van vuur zou kunnen vernietigen, en dus eenen vrijen
doorgang bekomen om de Kerels in de kerk zelve aan te tasten.</p>
<p>Om dit te bewerkstelligen, hadden zij in de duisternis de
poort der kerk met eene dikke laag vet en teer bedekt, en pik en
harst en hout tot eenen hoop er voor te zamen gedragen.</p>
<p>Intusschen hadden zij hunne mannen in al de omliggende
gebouwen vergaderd en hun de noodige bevelen gegeven, om op het
eerste sein de kerk binnen te stormen.</p>
<p>Nu de dag ging aanbreken, hadden zij het vuur aan de licht
ontbrandbare stoffen gestoken, en smeten nog immer, van uit hunne
sterke schuilplaats, olie en pik in den gloed, om de verterende
vlammen te voeden.</p>
<p>Wel wierpen de Kerels van boven onophoudelijk zware
steenbonken brandend stroo en kokende olie op het dak; maar de
dikke balken waaruit het was samengesteld, en de versche
ossenhuiden waarmede men het overdekt had, verijdelden al hunne
pogingen.</p>
<p>Intusschen verslond het vuur de deur wel langzaam doch
voortdurend en de vlammen knaagden zoo onweerstaanbaar in het
eikenhout, dat het, na een uur tijds, gansch verkoold bij brokken
nederviel, en de steenen en de aarde ontdekte, waarmede de Kerels
het voorportaal hadden opgevuld.</p>
<p>Deze dam, geenen steun meer hebbende, rolde gedeeltelijk naar
beneden; en het overige was in korten tijd geheel weggeruimd door
eene bende Gentenaars, welke men tot dit einde had doen
naderen.</p>
<p>Dan bracht men in het voorportaal eenen draagbaren beukram, en
begon daarmede zoo hevig tegen de binnendeur in te loopen, dat de
gansche kerk er van dreunde.</p>
<p>Dewijl het hout dezer deur niet dik was, kon zij niet lang aan
het geweldig bonzen wederstaan en viel welhaast verbrijzeld
neder.</p>
<!-- Page 446 -->
<p>De Gentenaars, die in het voorportaal stonden, zonden eenen
schallenden zegekreet in de hoogte en sprongen de kerk in; maar
het gejuich was van korten duur. Daar stonden een honderdtal
Kerels gereed om hen te onthalen, en nauwelijks hadden deze
roekelooze Gentenaars hun zwaard kunnen verheffen, of zij lagen
allen met gekloofd hoofd of afgehakte leden op den vloer.</p>
<p>Nu galmden de bazuinen op het plein van den burg, en een zwerm
vijanden liep uit al de omliggende gebouwen naar de kerk om de
Kerels te verpletten. Zij vervulden de lucht met vroolijk
krijgsgeschreeuw, en meenden als een onweerstaanbare vloed de
kerk binnen te stormen; maar, hoe zij ook elkander verdrongen en
vooruitstuwden, zij werden in hunne woeste vaart gestuit door den
hardnekkigen tegenstand der Kerels, die als een ondoordringbare
muur den nauwen ingang afsloten en alles nederhakten wat hen
naderde.</p>
<p>Na eene wijl lag het voorportaal vol lijken, en vloeide het
bloed in beken onder de voeten der aanvallers.</p>
<p>Zij, die nog op het plein zich bevonden en poogden vooruit te
dringen, wisten niet hoevelen hunner makkers in deze enge plaats
reeds het leven hadden verloren. Zij juichten, hitsten elkander
aan en deden niets dan roepen:</p>
<p>"Vooruit! Vooruit! Zege! Zege!"</p>
<p>Hun onweerstaanbaar gedrang had dan eindelijk voor gevolg dat
de Kerels, hoe schrikkelijk zij ook onder de Isegrims hakten,
voor den druk der aanvallers moesten wijken en dus gedwongen
werden hunnen vijand den vrijen doorgang te bieden.</p>
<p>Zij hadden alles voorzien en de kansen hunner verdediging
sedert lang berekend. Nu deinsden zij door eene eenparige
beweging als op een geheim bevel, tot onder de zijbeuk der kerk,
met den rug tegen de deur van den nauwen trap, langswaar men tot
de kapelle opklom. Zij zouden dus dezen weg naar de opperkerk
zoolang mogelijk verdedigen en, moesten zij den strijd opgeven,
langs daar de gaanderij bereiken, waar zij nieuwe middelen tot
wederstand moesten vinden.</p>
<p>Ridders en wapenknechten waren nu, onder het aanheffen van
triumfkreten en wraakgeroep, den tempel binnengestroomd; en wie
plaats kon vinden om de Kerels te naderen, had hen met woede
aangevallen.</p>
<!-- Page 447 -->
<p>Het ging er lijf om lijf; men zag hier en daar zelfs Kerels en
Isegrims, door het gedrang belet hun zwaard te nemen, elkander
aangrijpen en, ten gronde rollende, ijselijke pogingen doen om
hunnen vijand te versmachten, totdat ze beiden werden verpletterd
of doorboord.</p>
<p>Dewijl de Kerels in eenen dichten hoop stonden en van alle
kanten eene heldhaftige tegenweer boden, was het den aanvallers
niet mogelijk hunne gelederen te breken. Nog een ander en even
groot voordeel had voor hen deze wijze van strijden; want zoo
beletteden zij het grootste gedeelte der Isegrims werkelijk aan
de worsteling deel te nemen.</p>
<p>Dit schromelijk gevecht in de kerk duurde bijna een half uur
voort, met immer klimmende woede en wreedheid. De vloer des
tempels lag bezaaid met honderden lijken, en de strijdenden
plasten hier en daar tot aan de knoesels in het gestorte bloed<a
name='FNanchor_81_81'></a><a href=
'#Footnote_81_81'><sup>[81]</sup></a>.</p>
<p>Bij dezen onverwachten tegenstand en bij het gezicht van zulk
verlies aan dooden en gekwetsten, huilden ridders en
wapenknechten van razernij en wraakzucht, en drongen telkens met
nieuwe drift elkander naar den hardnekkigen vijand vooruit.</p>
<p>Hoe de Kerels ook de Isegrims bij hoopen nedervelden, zij
zelven zagen insgelijks velen hunner gezellen onder de slagen des
vijands bezwijken, en hun getal was eindelijk zoozeer verminderd
dat men niet kon twijfelen of zij zouden welhaast geheel worden
verpletterd.</p>
<p>Op een bevel van den kastelein Hacket weken zij langzaam en
even moedig strijdend naar den trap der gaanderij, sprongen allen
te gelijk naar boven en wierpen de trapdeur toe.</p>
<p>Terwijl eenigen hunner, die men op voorhand had aangewezen,
den ganschen trap opvulden en verstopten met daartoe
gereedgelegde steenen en zakken aarde, liepen de anderen naar de
kapelle.</p>
<!-- Page 448 -->
<p>Hier op de verhevene gaanderij staande, begonnen zij in den
dichten drom hunner vijanden zoodanig met steenbonken te werpen,
met pijlen te schieten en met kokende olie, die de Kerlinnen
hadden bereid, in het ronde te gieten, dat de Isegrims binnen
eene korte wijle tijds meer hunner makkers zagen vallen dan zij
er gedurende de lange en bloedige worsteling hadden verloren. De
plaats was voor hen niet langer te behouden, wilden zij zich niet
nutteloos aan eene geheele verdelging blootstellen.</p>
<p>Een bazuingalm riep hen terug onder de tegenoverstaande
zijbeuk der kerk, waar de werptuigen hunner vijanden hen niet
konden bereiken.</p>
<p>Intusschen bleven de Kerels boven de gaanderij waakzaam om
alwie zich langs dien kant der kerk dorst wagen neer te schieten
of te verpletteren; maar de Isegrims hielden zich schuil onder de
zijbeuk en schenen daar onder elkander over iets te
raadplegen.</p>
<p>Dakerlia kwam met uitgestrekte armen tot Robrecht geloopen en
juichte over zijne behoudenis; maar een grievende angstschreeuw
ontvloog de ontstelde jonkvrouw, toen haar verloofde, stom en met
eenen traan in de oogen, den vinger naar de benedenkerk richtte
en daar op een lijk wees dat met verpletterd hoofd ten gronde lag
uitgestrekt.</p>
<p>"Wee, wee, Yorg Koevoet!" zuchtte Dakerlia. "Hij heeft
Kerlingaland, hij heeft onze vrijheid zijne heldenbloed gegeven!
De goede God weze zijne arme ziel genadig!"</p>
<p>Robrecht durfde nauwelijks in de kapelle rondzien; want zeker,
vele vrienden vermisten zij, en de berekening van hun verlies zou
hen met eene eindelooze droefheid slaan. De kastelein was aan het
hoofd gekwetst en verzekerde nu glimlachend zijnen makkers dat
zijne wonde slechts oppervlakkig en niet erg was.</p>
<p>Eensklaps traden van onder de zijbeuk een bazuinblazer en een
wapenbode vooruit. Deze laatste stelde den Kerels eenen
wapenstilstand tot den avond voor, om de gekwetsten te kunnen
oprapen en de dooden buiten de kerk te voeren. Hij beloofde hun,
in naam van sher Baudewijn Van Aelst, die als overste hier
gebood, dat men, zoolang de dag duurde, geene de minste daad van
vijandelijkheid tegen hen zou plegen.</p>
<!-- Page 449 -->
<p>De Kerels gaven hunne toestemming, op voorwaarde dat slechts
eenige wapenknechten vrij door de kerk zouden mogen gaan om de
lijken weg te nemen. Al de anderen zouden onder de zijbeuk
blijven of, wilden zij de kerk verlaten, nevens den muur naar de
poort stappen. Wie langs de zijde, waarboven de kapelle was, zich
waagde, zou oogenblikkelijk van boven worden nedergeschoten of
met steenen verpletterd.</p>
<p>Deze overeenkomst aldus gesloten en aanvaard zijnde, begonnen
de Isegrims hun werk, en voerden dooden en gekwetsten buiten den
tempel.</p>
<p>Zich in het geheel niet op de beloften hunner vijanden
betrouwende, hielden de Kerels nauwe wacht op hun gaan en komen
en bleven den ganschen dag gereed om allen aanval af te slaan,
intusschen immer werkzaam om op de gaanderij allerlei werptuig
bijeen te dragen.</p>
<p>Toen de avond was gevallen, zaten zij bijna allen te zamen in
de kapelle, waar eenige lampen brandden, of lagen hier en daar,
in hoeken of op banken, worstelende tegen den slaaplust en
denkend aan den noodlottigen strijd van dien rampspoedigen
dag.</p>
<p>Zij hadden hunne overblijvende mannen geteld. Eilaas, meer dan
de helft hunner trouwe makkers hadden den dood in de bloedige
worsteling gevonden! Van de vijfhonderd Kerels en poorters die
met hen de verdediging van den burg hadden begonnen, leefden er
nog zeventig!</p>
<p>De kastelein Hacket was zeer bleek ten gevolge van het bloed
dat hij had verloren, en scheen afgemat en mismoedig.</p>
<p>Burchard Knap zat met het hoofd op de handen in eenen
halfduisteren hoek en bulderde schrikkelijke vermaledijdingen
tegen Willem Van Loo en tegen de Kerels, die hun niet ter hulp
kwamen, maar bovenal tegen Disdir Vos, den verrader, zonder wiens
hulp de vijand nooit binnen Brugge zou geraakt zijn. Hij zwoer
bij duren eede dat, indien hij ooit zijne vrijheid terugbekwam,
hij geene rust zou genieten voordat hij Disdir Vos het valsche
hart uit den boezem hadde gerukt.</p>
<p>Terwijl hij dus in zich zelven morde en gromde, wierp hij
sombere blikken in het ronde, als waande hij in zijne makkers
zelven vijanden te zien. En waarlijk, daarin bedroog hij zich
niet geheel; want buiten eenige Houtkerels beschouwden allen hem
in hun gemoed als de oorzaak der <!-- Page 450 -->ongelukken die
hen zelven en Kerlingaland bedreigden.</p>
<p>Robrecht Sneloghe alleen poogde door zijne woorden den Kerels
nog vertrouwen op redding in te boezemen. De veldslag tusschen
den koning van Frankrijk en Willem Van Loo moest nu geleverd zijn
of ging geleverd worden. Niet van hunne verdediging te dezer
plaatse hing hun lot af; maar van dien beslissenden strijd in het
open veld. Alle uren konden zij de zegepraal van het groote
Kerlenleger vernemen, en die zegepraal moest ook het einde zijn
van hunne gevaren en van hun lijden.</p>
<p>Zoo bleven degenen, die niet onder de vermoeidheid en onder
den slapensnood bezweken, elkander troosten en aanmoedigen tot
diep in den nacht.</p>
<p>Dan hoorden zij eensklaps eene stem die van buiten de
gaanderij tot hen scheen te komen en op versmachten toon hun
toeriep:</p>
<p>"Storm op zee! Stil, stil, ik ben een vriend, een
Blauwvoet!"</p>
<p>Robrecht deed zijnen makkers een teeken dat zij beweegloos
zouden blijven.</p>
<p>Hij zag een menschenhoofd boven de gaanderij opdagen.</p>
<p>"Hemel!" mompelde hij, "bedriegen mij mijne oogen?
Ivo-de-wolvenjager! Zonder baard? Gekleed als een
wapenknecht?..."</p>
<p>Ivo legde zich den vinger op den mond en stapte over de
leuning der gaanderij.</p>
<p>Terwijl de Kerels hem met verbaasdheid bezagen, trok hij met
dezelfde geheimzinnige stilte eene lichte ladder in de hoogte en
legde ze ten gronde.</p>
<p>Dan liet hij zich op eene bank nedervallen en zeide op
treurigen toon:</p>
<p>"Vrienden, laat mij ademscheppen.... Ik heb mij als een
wapenknecht verkleed en vele gevaren getrotst om tot u te komen.
Ach, mijne arme gezellen, ik vervul eenen droeven plicht.... Ik
ben een ongeluksbode.... De oude Bertulf de proost is
dood...."</p>
<p>"Dood! De proost van St-Donaas?" kreten allen te gelijk door
eenen plotselijken angst aangegrepen.</p>
<p>"Ja, dood; gemarteld, ijselijk gemarteld!"</p>
<p>Degenen die in de verre hoeken zaten, n
<!-- Page 451 -->aderden den bode; men wekte zelfs de slapenden,
en allen omringden Ivo-den-wolvenjager en overlaadden hem met
vragen. Hacket stortte tranen over zijnen ongelukkigen broeder,
Robrecht beweende zijnen oom; bleek en met kloppend hart hielden
zij de oogen gericht op Ivo-den-wolvenjager, die zijne verklaring
aanving en ze met eenige onderbrekingen dus voortzette:</p>
<p>"Wij zijn door Walter Van Lillers behouden buiten de stad
geleid, en ondernamen met moed en met vertrouwen onze lange reis
door de nachtelijke duisternis. De oude proost, die niet gewoon
was te voet te gaan en elk oogenblik struikelde, bezeerde zich
dikwijls en begon al spoedig van vermoeidheid te klagen. Wij
mochten echter niet rusten; want, bereikten wij voor den
morgenstond het leger der Kerels niet, dan liepen wij groot
gevaar van in handen der Fransche krijgsknechten te vallen. Ik
ondersteunde den heer proost zooveel ik kon, ja, droeg hem, om
zoo te zeggen, gedurende de twee laatste uren, want zijne voeten
waren gewond en bloedend.... Toen de eerste dagschemering zich
aan den hemel begon te vertoonen, verlieten wij de baan omtrent
Roozebeke, en traden op eene hofstede waar een goed vriend van
mij woont. Zeker, de man zou naar het leger zich begeven hebben;
hij is een onversaagde Kerel, een verkleefde Blauwvoet, die vurig
wenschte zijn bloed voor de verdediging onzer vrijheid te mogen
vergieten; maar zijne vrouw en kinderen zouden op de hofstede
zijn. Daar zou de heer proost kunnen rusten en eenig voedsel tot
versterking gebruiken. Tot mijne groote verwondering vond ik den
Kerel te huis. Toen ik hem zeide dat mijn oude gezel niemand
anders was dan de proost van St-Donaas te Brugge, deinsde de
Kerel met eene grijns van gramschap en misprijzen terug en
mompelde: "Een Erembald, een moordenaar, een verrader van
Kerlingaland!"&mdash;Door goede woorden wekte ik zijn medelijden
op en bracht hem tot bedaren. Terwijl de proost, door dit slecht
onthaal mismoedig, wat brood en melk poogde te nuttigen, vernam
ik over den toestand der zaken in Kerlingaland zeer bedroevende
dingen. De tijding van den moord des graven heeft de tweespalt
tusschen de Ambachten gezaaid, waarvan velen geweigerd hebben te
wapen te komen, om de verantwoordelijkheid der misdaad zelfs niet
in schijn te aanvaarden. Men beschul<!-- Page 452 -->digt
algemeen de Erembalds van Brugge onze vrijheid en Kerlingaland te
hebben verraden; want door den moord hebben zij de beslissingen,
die in den Hoop te Veurne genomen waren, onuitvoerbaar gemaakt en
op voorhand verijdeld.&mdash;Het zijn de woorden van mijnen
vriend.&mdash;In de Ambachten zelve, die hunne mannen ter
beschikking van Willem Van Loo hebben gesteld, zijn vele Kerels
te huis gebleven; en zij, die opgetrokken zijn en zich in het
leger bevinden, vermaledijden niet min de Erembalds als de
oorzaak van 's lands ongeluk."</p>
<p>"Door elkeen gehaat, door de gansche wereld vervloekt als
laffe moordenaars!" zuchtte Robrecht.</p>
<p>"Ga voort, laat al dien praat van bloode lieden achter en zeg
ons wat mijnen oom den proost is geschied!" gromde Burchard Knap
met beklemde woede.</p>
<p>De anderen, zeer ontsteld en nieuwsgierig om het einde dezer
verklaring te hooren, luisterden in stilte.</p>
<p>Ivo-de-wolvenjager hernam:</p>
<p>"De woorden van mijnen vriend deden ons twijfelen aan den
goeden uitslag onzer zending. Er was echter niet te aarzelen, en
alhoewel de arme heer proost schier niet meer kon gaan, wilde hij
toch de pijnlijke reis voortzetten.&mdash;Wij geraakten, met
overspanning onzer krachten, eindelijk in den morgen te
Zonnebeke. De heer proost kon niet verder en viel daar in eene
herberg bijna machteloos op eene banke neder. Al de paarden,
karren en voertuigen der omstreken waren in het leger, dat binnen
en rondom Yperen zich bevond. Ik besloot dan alleen naar deze
stad te gaan, om mher Willem de komst van den proost bekend te
maken en hem te verzoeken mij een rijtuig te doen geven om hem
naar Yperen te doen voeren. Ik volbracht mijne boodschap. Een
wagen, door een twintigtal Kerels, met eenen overste vergezeld,
volgden mij naar Zonnebeke.&mdash;Daar vielen de Kerels op mij en
ontrukten mij mijn zwaard. Terwijl men mij vasthield om mij alle
beweging onmogelijk te maken, greep men, onder het bulderen van
allerlei smaadwoorden, den ouden proost aan, bond hem de armen op
den rug en smeet hem barschelijk op den wagen. De zweep werd op
de paarden gelegd, en wij vertrokken naar Yperen. Mij had men
insgelijks gebonden; maar de overste, d<!-- Page 453 -->ie mij
goed kende, zeide mij dat men mij van niets beschuldigde. Indien
ik mijn woord wilde geven dat ik mij zou stilhouden en niet pogen
te ontvluchten, zou men mij zonder banden den gevangen proost
laten vergezellen. Ik aanvaardde.&mdash;Toen wij Yperen gingen
naderen, vonden wij, zelfs buiten de stad, eene menigte poorters
en Kerels, die nevens de baan op ons schenen te wachten. Ach, hoe
zal ik het u zeggen, wat den armen proost daar en tot op de Markt
van Yperen wedervoer? Eerst overlaadde men hem met
vermaledijdingen en riep men onophoudelijk, zoo luid en zoo
woedend, dat het over de velden hergalmde: "Ter dood, ter dood,
de laffe moordenaar! Versmoort hem in het slijk, den verrader van
Kerlingaland!"&mdash;Bij de poort der stad rukte de razende
menigte den proost van den wagen en dwong hem te voet te gaan.
Dan begon men hem met modder en met steenen te werpen ..."</p>
<p>Een gemor van ijzing en angst vervulde de kapelle; de
kastelein Hacket, door het akelig lot zijns broeders verpletterd,
had het hoofd gebogen en de handen voor de oogen gelegd. Robrecht
en Dakerlia hielden hunne strakke blikken op Burchard gevestigd
en schenen hem te verwijten dat hij de schuld was van Bertulfs
ongeluk.</p>
<p>Zoo ontsteld en aangegrepen door het verhaal van Ivo, hoorden
de Kerels niet dat de doffe hamerslagen, naar de zijde van het
klooster, weder waren hervat. Misschien meenden zij het gevaar
dezer poging niet nabij genoeg, om er nu eene bijzondere acht op
te slaan.</p>
<p>De wolvenjager ging voort:</p>
<p>"De proost, alhoewel ziek en uitgeput, stapte met opgeheven
hoofd tusschen den razenden volkshoop; hij had, zooveel zijne
banden het hem toelieten, de handen samengevoegd en scheen te
bidden. Wij kwamen te midden der Markt, en vonden daar Willem Van
Loo met de oversten der Kerels. Mher Willem verweet den proost
met hevige gramschap, dat hij tot den moord van graaf Karel had
geholpen, en door deze afschuwelijke daad der Kerlen macht had
gebroken. De proost beschuldigde integendeel mher Willem en
beweerde dat hij zelf aan zijnen neef Burchard bevel had gegeven
om Karel van Denemarken te dooden. Mher Willem loochende en zwoer
dat hij niets er van had geweten; m<!-- Page 454 -->aar dewijl de
proost zijn gezegde staan hield en de waarheid er van poogde te
bewijzen, werd mher Willem zoo woedend, dat hij luidop bevel gaf
om den ouden proost ter dood te brengen ... Mocht ik hier mijne
openbaring eindigen! Mijn hart beeft en mij spookt nog het
ijselijk schouwspel voor de oogen ... Op een kruis genageld, met
ijzeren tangen verscheurd, door de menigte met modder overdekt,
gehoond, bespot, vermaledijd, de oogen tot God en voor zijne
beulen biddend ... zoo is de oude proost van St-Donaas
gestorven<a name='FNanchor_82_82'></a><a href=
'#Footnote_82_82'><sup>[82]</sup></a> ."</p>
<p>Ivo-de-wolvenjager borst in tranen. Er bleef gedurende eene
wijl eene doodsche stilte heerschen, zoo diep waren allen onder
schrik en droefheid neergedrukt.</p>
<p>"Ach, Burchard, ongelukkige, wat hebt gij gedaan!" riep de
kastelein. "Gij zijt niet alleen de schuld van mijns broeders
gruwelijken dood, maar tevens van het verderf uws vaderlands!
Geheel uw geslacht zal vernietigd worden tot straf uwer misdaad.
Waarom zeidet zij ons dat mher Willem u had bevolen den graaf te
dooden?"</p>
<p>"Willem Van Loo is een snoodaard; hij liegt!" schreeuwde
Burchard. "Hij was de eerste wien het ontwerp werd bekend
gemaakt, en hij heeft het goedgekeurd. Is hij nu valsch genoeg om
het pak zich van de schouders te schudden, ik veracht hem als een
lafaard die hij is. Men beticht mij de zaak van Kerlingaland te
hebben verdorven? Het is belachelijk! Neen, wie onze vijand heeft
vermoord, wie ons machteloos ten prooi der Isegrims heeft
geleverd, is niemand dan de proost Bertulf zelf ..."</p>
<p>"O, mijn God, dat gaat te verre! Zijnen armen oom, zijn
slachtoffer hoonen tot in het graf!" galmde Robrecht, de
verkrampte vuist tot Burchard vooruitstekende.</p>
<p>"Ha, ik vrees uwe bedreigingen niet!" zeide deze. "Het zijn de
toegevingen, de aarzelingen, de vreesachtigheid, de traagheid van
den proost, die de zaak van Kerlingaland hebben verloren."</p>
<p>"Neen", kreet Robrecht, "gij alleen hebt ons verraden; gij
alleen hebt onze vrijheid en ons vaderland vermoord. Indien de
gansche wereld ons vermaledijdt, dan is het omdat gij uwe
misdadige handen in het bloed van graaf Karel hebt gedoopt. Ha,
ha, zeg wat gij wilt, maar op uw graf kleeft nog na vele eeuwen
Vlaanderens onuitwischbare vloek!... Laffe,
<!-- Page 455 -->valsche moordenaar!"</p>
<p>Burchard had zijn zwaard opgeheven en riep bulderend dat hij
mher Sneloghe het hoofd wilde klooven. Robrecht, niet min door
woede ontsteld, wilde insgelijks met uitgetogen wapen naar
Burchard springen. Beiden, door hunne verschrikte gezellen met
geweld wederhouden, worstelden om elkander te kunnen naderen.
Maar op dit oogenblik hoorden zij achter den autaar der kapelle
een bonzend gerucht als van eenen hoop nederrollende steenen, en
onmiddellijk daarop den korten toon van eenen hoorn, die door de
donkere kerk weergalmde.</p>
<p>"Harop, harop! De vijand, de vijand!" schreeuwden de Kerels,
terwijl zij, alles vergetend, naar den autaar vooruitsprongen om
hun leven te verdedigen.</p>
<p>Hier begon alweder eene bloedige worsteling. De Gentenaars
waren door den uitgebroken muur in groot getal binnen de kapel
gedrongen, en onder een luid krijgsgeschreeuw vielen zij de
verraste Kerels met groote woede aan. Zij bekochten echter hunne
vermetelheid zeer duur: want de eersten werden onmiddellijk
neergehakt en degenen die na hen in de nauwe opening zich
vertoonden smaakten den dood vooraleer zij den voet op den vloer
der kapelle konden zetten.</p>
<p>Gewis, de Kerels zouden het hier zeer lang volgehouden hebben
en misschien des vijands poging geheel verijdeld; want, daar de
Gentenaars door eene lange gang moesten komen om tot hen te
naderen, was het hun gemakkelijk ze allen opvolgend te verpletten
Maar terwijl zij door dit gevecht naar de andere zijde der kapel
waren gelokt, kwamen de ridders en wapenknechten in de kerk met
lichte ladders toegeloopen, en beklommen zonder eenig beletsel te
ontmoeten de gaanderij.</p>
<p>Onder het aanheffen van zegevierend krijgsgeschreeuw vielen
zij in groote menigte de Kerels van achter op het lijf; en dezen,
dus geheel ingesloten, moesten onfeilbaar in<!-- Page 456 -->
korten tijd bezwijken. Nog eene wijl hielden zij het vol en
weerden zich met leeuwenmoed, den vloer bezaaiend met de
verminkte lichamen hunner vijanden en met hunne eigene lijken,
totdat de overblijvenden, hun klein getal bemerkende, alle hoop
opgaven, immer strijdend naar eenen kleinen trap weken en hun
heil op den toren zochten<a name='FNanchor_83_83'></a><a href=
'#Footnote_83_83'><sup>[83]</sup></a>.</p>
<p>Dewijl zij ook de mogelijkheid zulker vlucht hadden berekend,
en op voorhand de middelen tot redding hadden bereid, was de
toegang naarboven in een oogenblik verbalkt en de enge trap met
steenbonken opgevuld.</p>
<br>

<hr style='width: 65%;'>
<br>

<div class="center"><img src='images/456.png' width='400' alt=
' "Ha, ik vrees uwe bedreiging niet!"'><br>
 <i>"Ha, ik vrees uwe bedreiging niet!"</i></div>
<hr style='width: 65%;'>
<p>Toen zij op de gaanderij van den toren kwamen en elkander met
wanhoop riepen, bevonden zij dat zij slechts nog veertig in getal
waren; zevenendertig man en drie vrouwen!</p>
<p>De kastelein Hacket was niet meer met hen!</p>
<h4>Voetnoten:</h4>
<a name='Footnote_81_81'></a><a href='#FNanchor_81_81'>[81]</a>
<div class='note'>
<p>"In de kerk vocht men met de hevigste vurigheid, en bij den
toren was er zulke groote bloedstorting en menschenslachting, dat
ik het niet zou kunnen beschrijven, noch het getal uitdrukken
dergenen die werden gedood of gewond."</p>
<p>GALB., p. 380.</p>
</div>
<a name='Footnote_82_82'></a><a href='#FNanchor_82_82'>[82]</a>
<div class='note'>
<p>Zie het verhaal van Bertulfs schrikkelijke folteringen en
dood, op bevel van Willem Van Loo, bij GALBERTUS, p. 341.</p>
</div>
<a name='Footnote_83_83'></a><a href='#FNanchor_83_83'>[83]</a>
<div class='note'>
<p>Volgens GALBERTUS (p. 353) werden de Kerels den 14 April, na
een bloedig gevecht, uit de opperkerk op den toren gedreven.</p>
</div>
<hr style='width: 65%;'>
<!-- Page 457 -->
<a name='XXIV'></a>
<h2>XXIV</h2>
<br>

<p>Er gloeide in Robrechts hart een diepe haat tegen den
moordenaar Burchard, die, wel zeker de oorzaak van al hunne
ongelukken zijnde, echter boos genoeg was geweest om de schuld op
zijnen armen oom Bertulf te leggen en hem zelfs na zijnen
ijselijken marteldood nog te hoonen.</p>
<p>Van zijnen kant, was Burchard zoo verbolgen dat hij geenen
blik op mher Sneloghe of op Dakerlia kon werpen, of hij sidderde
van woede en wraakzucht.</p>
<p>Zij hadden op den toren nog hevige verwijten en uitdagingen
gewisseld; maar de krachtdadige tusschenkomst hunner gezellen en
de zekerheid dat zij bij het eerste morgenlicht weder zouden
worden aangevallen, brachten hen, in schijn ten minste, tot
bedaren.</p>
<p>Te zamen konden zij evenwel niet blijven; want bij het minste
woord zouden zij elkander aan het lijf willen, en dan werden de
Kerels blootgesteld aan het gevaar van elkander in eenen
gruwelijken broederstrijd te vernielen.</p>
<p>Het verlies van den kastelein liet de Kerels zonder
opperhoofd. Wie zou nu over hen gebieden? Robrecht? Burchard?
Geen van beiden zou de bevelen van den anderen aanvaarden. Ja,
zij konden elkander niet meer naderen zonder in gramschap te
ontvlammen.</p>
<p>Toen de dag reeds lang was aangebroken en men geene beweging
onder de vijanden opmerkte, brachten de algemene vermoeidheid en
de nood tot rusten, als van zelf de oplossing van het lastig
raadsel.</p>
<p>Op den toren der kerk waren twee gaanderijen. De laagste was
groot en breed; de opperste, die wel vijftig voet boven de eerste
was verheven, had eenen minderen omvang. Zoo was insgelijks het
binnenste van den toren in twee verdiepen gedeeld, welke ruimte
genoeg aanboden om zoo weinig menschen tot woning te
verstrekken.</p>
<!-- Page 458 -->
<p>Burchard, met een twaalftal Houtkerels, die uit plichtgevoel
hem nog bijbleven, klom naarboven en nam bezit van de opperste
gaanderij. Hij zou tot de verdediging medewerken zonder echter
iemands bevel te erkennen.</p>
<p>Opmerkelijk was het,&mdash;en Burchard bevond het nu met spijt
en schrik,&mdash;-dat van al de Houtkerels die op den morgen van
den moord met hem in de kerk geslopen waren, geen enkele meer op
den toren was. Allen waren gesneuveld of gevangen.</p>
<p>De overige mannen bleven met Robrecht op de groote gaanderij
waar zij, binnen den toren, in allernaast met planken en tapijten
eene soort van kamer timmerden, om den drie vrouwen eene
behoorlijke slaapstede te bezorgen.</p>
<p>Na langs de vier zijden des torens schildwachten te hebben
gezet, met den last bij den minsten schijn van aanval hen door
den Harop-kreet te wekken, gingen de overige Kerels binnen den
toren en legden, zoo zij best konden, zich hier of daar ter
rust.</p>
<p>Van de hoogte waarop zij stonden zagen de schildwachten over
de gansche stad heen en niets van alwat op de Markt, op den
Maalberg of in de naastbijgelegene straten gebeurde, kon hunne
aandacht ontsnappen.</p>
<p>Wel bespeurden zij dien ganschen morgen eene groote beweging
van poorters en wapenknechten in de stad; maar dezen volgden
allen de richting naar St-Salvators, alsof zij daar eenen
plechtigen kerkdienst gingen bijwonen.</p>
<p>Een weinig voor elf uur werd hun de reden dier beweging
verklaard</p>
<p>Uit de kerk stroomde alsdan een groote toevloed van lieden,
die de Steenstraat geheel overdekte en langzaam naar de Markt
vooruitkwam. Hij was samengesteld uit ridders, poorters en
wapenknechten klaarblijkend niet op vijandelijkheden bedacht,
aangezien zij met elkander waren vermengd en nu pogingen deden om
zich in eenen stoet te schikken.</p>
<p>Na eene wijl traden uit de kerk een groot getal priesters,
diakens en zangers, met vanen, standaarden en wierookvaten. Dezen
stelden zich aan het hoofd van den stoet en gaven, door het
aanheffen van een treurigen lijkzang, het sein tot den
optocht.</p>
<!-- Page 459 -->
<p>In den eerste wisten de schildwachten op den toren niet wat
deze plechtigheid te beduiden had; maar toen de zingende
priesters met hun gevolg over de Markt kwamen en de Hofstraat
insloegen, twijfelden zij niet meer, of hun doel moest zijn het
lijk van Karel van Denemarken uit St-Donaas weg te halen en het
op niet ontwijde aarde en in eene betere grafstede te leggen.</p>
<p>Zij wekten hunne gezellen en zeiden hun wat er geschiedde, en
hoe duizenden menschen in den burg gingen treden; maar dewijl de
Kerels uiterst vermoeid en slaperig waren, wilden de meesten
hunne rust niet laten, om naar iets te gaan kijken dat hun als
geen gevaar aanbiedende, geheel onverschillig was.</p>
<p>Robrecht, met vier of vijf zijner gezellen, kwam op de
gaanderij en schouwde neder op den stoet die nu binnen den burg
trad en, zonder der Kerlen pijlen of hunne steenen te vreezen,
tot aan den voet van den toren zelven vooruitstapte, om in de
kerk te gaan. Mher Sneloghe begreep dat de priesters vertrouwen
genoeg in der Kerlen godvruchtigheid hadden gehad om te denken
dat zij deze lijkplechtigheid niet door het plegen van
vijandelijkheden zouden storen. Hij gebood zijne mannen hunne
bogen neder te leggen om in stilte te aanschouwen wat daarbeneden
geschiedde.</p>
<p>De stoet bleef weinigen tijd in de ontheiligde kerk.</p>
<p>Eerst traden de priesters, zingend en in wolken wierook
gehuld, er uit. Achter hen kwamen eenige ridders met eene
lijkbaar waarop, onder een zwart kleed met zilveren kronen, de
doodkist, die het lichaam van graaf Karel bevatte, werd
gedragen.</p>
<p>Al de poorters volgden met ontdekten hoofde. Velen weenden
zichtbaar, en het klagen en jammeren der vrouwen klom, als een
beschuldigend gebruis, tot op de gaanderij waar de Kerels zich
bevonden.</p>
<p>Tot alsdan was alles stil en vreedzaam toegegaan; maar nu
werden er eensklaps door de Houtkerels der bovenste gaanderij
eenige pijlen onder den dichten stoet geschoten, en drie of vier
poorters vielen gewond neder.</p>
<p>Dan rees er een lange en schallende wraakkreet onder de
menigte op, en terwijl velen der tegenwoordig zijnde lieden den
burg afvloden, staken de anderen de gebalde vuisten dreigend
tegen de Kerels op en stuurde hun de schrikkelijkste
vermaledijdingen toe.</p>
<!-- Page 460 -->
<p>Aangezien het voorste gedeelte van den stoet reeds in de
Hofstraat was getreden en buiten het bereik der Kerels zich
bevond, stoorde deze vijandelijke aanval de plechtigheid niet
ernstigerwijze.</p>
<p>Eenige oogenblikken daarna hadden al de poorters het plein van
den burg verlaten en, ofschoon nog immer van verre de Kerels
bedreigende, volgden zij de priesters naar de
St-Christoffelskapelle waar men, in afwachting van 's konings
terugkomst, het lijk des graven zou nederzetten.</p>
<p>Het geschreeuw en gedruisch der vluchtende menigte had al de
Kerels op de gaanderij gelokt.</p>
<p>Robrecht, ten uiterste verbitterd over den aanval door de
Houtkerels tegen den lijkstoet gepleegd, meende naarboven te
loopen om Burchard rekening over deze nuttelooze baldadigheid te
vragen maar zijne gezellen en Dakerlia wederhielden hem door
hunne gebeden ...</p>
<p>In den namiddag stond Robrecht met Dakerlia op de gaanderij.
Hij poogde zijnen mannen nog eenige hoop in te boezemen. Het
Kerlenleger kon in den eersten veldslag tegen den koning van
Frankrijk de overwinning behalen. Dan werden zij verlost; en
vermits zij allen hunne onschuld aan den moord des graven konden
bewijzen, zouden zij hunne vrijheid bekomen en ongehinderd naar
Kerlingaland mogen terugkeeren.</p>
<p>Terwijl hij nog sprekende was, werd hij in zijne rede
onderbroken door eenen Kerel die over de Markt wees en zeide:</p>
<p>"Ziet, ziet, ginder ten einde der Markt! Men gaat ons
aanvallen! Vele benden wapenknechten, boogschutters ..."</p>
<p>Inderdaad, uit de St-Jacobsstraat kwam op dit oogenblik, met
ontrolde banieren en klinkende bazuinen, eene talrijke schaar
krijgslieden over de Markt en richtte zich naar den burg.</p>
<p>Op Robrechts bevel werd in allerhaast het vuur onder de ketels
met olie ontstoken en steenen naar den Zuiderkant des torens in
hoopen bijeengedragen.</p>
<p>De wapenknechten traden op het middenplein van den burg, en
terwijl zij zich daar langs de Loove en het Gijselhuis in een
vierkant schikten, stapte uit hun midden een bazuin
<!-- Page 461 -->blazer met eenen wapenbode vooruit. Deze riep
den Kerels toe dat hun een wapenstilstand tot het einde van den
dag werd voorgesteld, opdat zij zouden kunnen aanhooren wat de
veldheer door zijne zaakgelastigden hun wilde zeggen.</p>
<p>Ten teeken van toestemming hingen de Kerels eene witte vlag
buiten de gaanderij. Den wapenbode aansprekende, vroegen zij hem
wat hij hun vanwege den veldheer te melden had; maar hij gaf hun
te kennen dat zij een weinig op de boodschap moesten wachten.</p>
<p>Over dit antwoord verwonderd, keken de Kerels met overspannen
nieuwsgierigheid naar den kant der Markt, waar des veldheers
woning stond. Wat ging men hun voorstellen? De vrijheid? de
gevangenis? den dood? Hadden de Kerels over het Fransche leger
gezegepraald?</p>
<p>Eensklaps werd hunne aandacht opgewekt door eenen verwarden
volksdrom, die van uit de Steenstraat over de Markt kwam gevloeid
en eenige wapenknechten scheen te omringen.</p>
<p>"Wat mag dit zonderling gewoel toch beduiden?" morde
Robrecht.</p>
<p>"Eilaas!" zuchtte Dakerlia, de handen klagende opheffende, "de
Isegrims, over de bloedige storing der lijkplecht verbitterd,
komen zich wreken."</p>
<p>"Die wanordelijke volkshoop?" vroeg Robrecht verwonderd.</p>
<p>"Akelig, akelig! Zij zullen hier, onder onze oogen, iemand
martelen!"</p>
<p>"Wie zou het zijn, meent gij?"</p>
<p>"Gave God, Robrecht, dat mijne vrees ongegrond ware. Arme
Hacket!"</p>
<p>"Mijn oom, zij zouden mijnen armen oom onder ons gezicht
vermoorden? Kom, Dakerlia, zulk schouwspel is te gruwelijk; ik
zou het niet kunnen zien; treden wij binnen den toren."</p>
<p>En dit zeggende, verliet hij de gaanderij met zijne verloofde;
maar nauwelijks had hij eenige stappen gedaan, of een Kerel kwam
hem achternageloopen en riep hem toe:</p>
<p>"Mher Sneloghe, gij bedriegt u: het is onze kastelein Hacket
niet, dien zij naar hier brengen. Neen, het is eene vrouw
..."</p>
<p>Robrecht en Dakerlia slaakten terzelfder tijd eenen grievenden
noodkreet.</p>
<!-- Page 462 -->
<p>"Eene vrouw? O, hemel, eene vrouw!"</p>
<p>Meer zeiden zij niet: hun vervaarde blik en de ontsteltenis
huns gelaats toonden genoeg dat zij door eene schrikwekkende
gedachte waren aangegrepen.</p>
<p>Zij liepen terug naar de gaanderij en poogden, door het
overspannen hunner gezichtskracht, te herkennen of de Kerel hun
de waarheid had gezegd; doch nu de menigte zich verdrong om de
Hof straat in te stroomen, was het hun onmogelijk iets te
onderscheiden.</p>
<p>Welhaast bereikte deze verwarde stoet de Hofpoort en trad op
het middelplein van den burg.</p>
<p>Dakerlia vloog haren verloofde met eenen angstschreeuw aan den
hals.</p>
<p>"Arme Robrecht!" zuchtte zij. "Wee, wee ons, het is Witta, de
goede Witta! Gruwelijk, Disdir Vos, de valsche verrader, stoot
haar voort en mishandelt haar!"</p>
<p>"Mijne zuster? Zij ook, zij zou boeten voor de misdaad! O,
neen, mijn God, laat mij sterven; maar behoed een arm, onschuldig
kind!"</p>
<p>Witta Sneloghe stapte tusschen een twintigtal wapenknechten
die haar nu en dan barschelijk bij den schouder namen of haar
voortstuwden. Disdir Vos was niet meer met haar; ongetwijfeld had
hij zich achter den dam of onder het kerkportaal verscholen in de
gegronde vrees dat zijne tegenwoordigheid sommige Kerels kon
aandrijven om hem eenen pijl door het lichaam te schieten.</p>
<p>Van zoohaast Witta op den burg was verschenen, had zij oogen
en handen tot haren broeder en tot Dakerlia opgeheven, als wilde
zij haar schrikkelijk lot hun klagen of hunne hulp afsmeeken.
Tranen rolden de ongelukkige maagd over de wangen.</p>
<p>Het was Robrecht zoo bang om het hart, dat hij sidderend naar
beneden schouwde en geene andere klacht deed hooren dan een
heesch en somber keelgeluid.</p>
<p>Dakerlia, door zijnen angst en zijn lijden verschrikt, overwon
hare eigene smart, om hem te steunen en te troosten. Zij zeide
hem dat alle hoop niet was verloren. Misschien vreesden zij ten
onrechte een ijselijk ongeluk. Zij kenden immers de inzichten des
vijands niet ...</p>
<!-- Page 463 -->
<p>Maar nu trad een wapenbode dichter bij den toren en riep hun
toe:</p>
<p>"In name van mher Gervaas Van Praet, veldheer der Vlaamsche
heirkracht, spreek ik tot u. Hoort, wat hij u meldt. Geeft u over
in zijne handen, opdat hij over het lot van elk uwer beschikke
naar zijnen wil. Een half uur gunt hij u om tot deze overgaaf te
besluiten. Indien gij voor het verloop van dien tijd u niet in
zijne genade hebt overgegeven, zal, tot een voorbeeld en tot
wraak over den moord van graaf Karel, deze jonkvrouw, Witta
Sneloghe, zuster van een der moordenaars, onder uwe oogen door
den beul het hoofd worden afgeslagen. Ziet aldus wat u te doen
staat; wij wachten uw antwoord."</p>
<p>Robrecht slaakte eenen schreeuw en beefde in al zijne
ledematen; hij was schier ijlhoofdig en kon zijnen blik niet
afwenden van zijne arme zuster, die biddend en smeekend immer de
handen tot hem ophief.</p>
<p>Dakerlia, door bedruktheid en schrik overstelpt, had de handen
voor de oogen geslagen en weende bitter.</p>
<p>De eindeloosheid van het ongeluk dat hem bedreigde en de
akeligheid van zijnen toestand deden Robrecht een uiterst geweld
inspannen om zijne smart te bedwingen. Er was geen tijd te
verliezen; wat doodelijke angst hem ook folterde, hij was man en
moest zelfs te midden der gruwelijkste gevaren sterkmoedig
blijven.</p>
<p>Zich tot zijne gezellen keerende, zeide hij haastig:</p>
<p>"Vrienden, wat gaan wij doen? Weigeren wij ons over te geven,
dan vermoordt men mijne zuster,&mdash;onnoozel kind, zoet en
argloos als een lam!&mdash;Geven wij ons over zonder voorwaarden,
zooals men het eischt, dan dreigt ons een onvermijdelijke dood.
Wat gedaan? O, hemel, geeft mij raad! Wat gedaan?"</p>
<p>De Kerels zwegen of morden binnensmonds. Het was klaarblijkend
dat zij geenen lust gevoelden om zich weerloos in de handen
hunner wreede vijanden te leveren; evenwel, uit medelijden voor
den hachelijken toestand van hunnen overste, drukten zij hunne
weigering niet door woorden uit.</p>
<p>"Ach, nog eene zwakke hoop!" kreet Robrecht, "missch
<!-- Page 464 -->ien zullen onze vijanden niet onverbiddelijk
zijn en ons de voorwaarden toestaan die mijn oom Hacket hun
vroeger heeft uitgedrukt. Wat voordeel brengt het toch
Kerlingaland toe, dat wij nog eenige dagen op dezen toren
blijven? Sterven,&mdash;indien dit lot ons door God is
voorbeschikt,&mdash;sterven moeten wij allen. Waarom mijne
zuster, waarom een onnoozel kind nutteloos geslachtofferd? Laat
mij het beproeven: wil men ons beloven ons onmiddellijk te dooden
en ons toe te laten onze onschuld aan den moord te bewijzen, dan,
vrienden, ik smeek u, geven wij ons over! Mijne arme zuster zal
gered zijn en wij, misschien, zullen worden gespaard ..."</p>
<p>Burchard Knap die, om beter te hooren wat des veldheers bode
zeide op de groote gaanderij was gekomen, viel Robrecht hier met
eenen spotlach in de rede, en riep:</p>
<p>"Zinnelooze woorden! Ziet gij niet dat de Isegrims deze nieuwe
list uitgevonden hebben om ons in handen te krijgen en ons te
martelen, zooals zij onze ongelukkige broeders hebben gemarteld?
Al wat zij zeggen is bedrog en valschheid. Zoohaast gij beneden
zijt zal men u doodslaan en uwe lijken met voeten treden. Wat mij
betreft, ik geef mij niet over. Moet ik sterven, het zij dan met
met zwaard in de vuist!"</p>
<p>"Maar, maar, om Gods wille, Burchard", smeekte mher Sneloghe,
"beneem mij dit laatste middel niet! Veroordeel mijne rampzalige
zuster niet tot eenen gruwelijken dood!"</p>
<p>"Te veel reeds hebben vrouwen onze verdediging gehinderd",
gromde Burchard. "Voor het behoud van het leven uwer zuster zoudt
gij het leven van al deze dappere mannen gaan opofferen? Het is
belachelijk!"</p>
<p>Robrecht meende tegen den barschen Burchard met woede uit te
vallen; maar nu galmde hem van beneden eenen angstkreet in de
ooren, die hem naar den boord der gaanderij deed springen. Hij
zag de arme Wtta tusschen ridders en wapenknechten ten gronde
geknield, terwijl een beul met uitgetogen zwaard nevens haar
gereed stond om op het eerste sein haar het hoofd af te
slaan.</p>
<p>Bevend als een riet en schier zinneloos van verschriktheid,
deed Robrecht een teeken dat hij wilde spreken. De wapenbode
naderde en mher Sneloghe gaf hem te kennen dat de Kerels er in
toestemden den toren te verlaten en zich in des veldheers h
<!-- Page 465 -->anden over te geven op voorwaarde dat men hen
allen in de gevangenis zou leiden en men hen door een gerechtshof
zou doen oordeelen, opdat elk hunner gestraft wierde in de maat
zijner schuldigheid.</p>
<p>De wapenbode keerde terug naar de ridders die onder elkander
met zekere hevigheid over deze voorstellen begonnen te
raadplegen.</p>
<p>Intusschen was Disdir Vos, door den gang der onderhandelingen
verstout, uit zijne schuilplaats getreden en stond nu nevens de
geknielde Witta, waar hij met eenen ridder, die de overste der
wapenknechten scheen, begon te spreken.</p>
<p>Burchard bemerkte den verrader van op den toren. Hij nam,
zonder iets te zeggen, den boog uit de handen van eenen zijner
mannen, legde er eenen pijl op en mikte ...</p>
<p>Met eenen angstigen gil sprong Dakerlia naar hem toe en wilde
hem den boog uit de handen rukken, terwijl zij riep:</p>
<p>"Houd op, laat af, uw pijl is een doodvonnis voor de
ongelukkige Witta!"</p>
<p>Maar hij, met eenen enkelen zwaai zijner linkerhand, wierp de
smeekende maagd zoo geweldig achteruit dat zij tegen den kerkmuur
viel.</p>
<p>De pijl snorde door de lucht en trof in eene schuinsche
richting Disdir Vos op de schouderplaat; maar hier schampte hij
af, verhief zich weder en doorboorde den hals van den overste der
wapenknechten. Deze, zich doodelijk gekwetst voelende, begon te
wankelen doch had nog, terwijl hij ineenzakte, de kracht om te
roepen:</p>
<p>"Sla toe! Sla toe!"</p>
<p>De beul, op dit bevel, slingerde zijn bliksemend zwaard door
de lucht ... en het hoofd der arme Witta rolde ten gronde ...</p>
<p>Een lange angstschreeuw, een akelige noodkreet weergalmde
terzelfder tijd op het plein en op den toren.</p>
<p>Robrecht Sneloghe, als hadde het gezicht van het bloedend lijk
zijner zuster hem met versteendheid en verbijstering geslagen,
lag beweegloos over de gaanderij en hield den strakken blik naar
beneden. Hij sprak geen woord, en welke pogingen de weenende
Dakerlia ook inspande om hem uit den afgrond zijner smart op te
heffen, hij antwoordde haar niet.</p>
<!-- Page 466 -->
<p>Eensklaps toch scheen de bewustheid van wat er was geschied in
hem terug te keeren. Hij sprong achteruit, trok zij'n zwaard en
riep tot Burchard, terwijl vele Kerels, die zijn inzicht
begrepen, hem wilden weerhouden:</p>
<p>"Moordenaar van den graaf, moordenaar van Bertulf, moordenaar
mijner zuster, moordenaar van Kerlingaland, uw bloed moet ik
hebben! Weze mijn arm de uitvoerder van Gods wraak! Het hoofd zal
ik u klooven, vervloekte duivel, geboren tot ramp en schand van
uw geslacht!"</p>
<p>Hij was zoodanig door woede vervoerd, dat hij eenigen zijner
gezellen overhoop smeet, zelfs Dakerlia met geweld terugdreef en
bulderend vooruit liep naar Burchard die, met het zwaard in de
vuist en eenen spotlach op de lippen, hem verwachtte.</p>
<p>Nog immer poogden hunne gezellen hen van elkander verwijderd
te houden; maar Robrecht riep op eenen toon, die geene
wederspraak meer toeliet:</p>
<p>"Kamp! Kamp! Wilt gij mij niet dwingen een moordenaar te
worden, laat mij strijden tegen het wangedrocht! Achteruit,
achteruit! Hij verdedige zich, of ik vel hem, onmensen die hij
is, voor mijne voeten neder!"</p>
<p>Door den kreet "kamp! kamp!" welken de beide vijanden
terzelfder tijd aanhieven, zagen de Kerels zich gedwongen hen in
vrijheid elkander te laten bevechten.</p>
<p>Stervende van schrik en hare onmacht voelende, was Dakerlia op
beide knie&euml;n nedergezonken en hield nu de handen ten hemel
en bad God om bescherming.</p>
<p>De zwaarden slingerden door de lucht en vielen nu en dan
bonzend of knarsend op pantser of op helm. De uiterste woede
zelve der strijders maakte hunne slagen onzeker. Na eene korte
wijl echter bekwam mher Sneloghe zulken harden slag op den
schouder dat hij er onder bukte en met eene knie ten gronde zonk.
Een gil van doodelijken angst ontsnapte Dakerlia, die haren
verloofde reeds dood waande; maar vooraleer Burchard opnieuw zijn
zwaard kon verheffen, was Robrecht opgesprongen en
achteruitgeweken.</p>
<p>Onder het bulderen van sombere wraakkreten, liep hij weder
tegen zijnen vijand in en trof hem zoo geweldig terzijde onder
zijnen helm dat hij hem den hals half doorhakte.</p>
<!-- Page 467 -->
<p>Eene onduidbare vermaledijding bonsde op uit Burchards borst;
het bloed ontsprong hem in eenen dikken straal, en hij viel
zonder beweging achterover.</p>
<p>De Houtkerels naderden hunnen overste om zijnen helm te
ontgespen en hem hulp te brengen; maar zijne wijde wonde en de
doodverf op zijn gelaat lieten hun slechts weinig
hoop&mdash;Burchard Knap had het leven verloren, en zijne ziel
was opgeklommen tot God, om daar te verantwoorden over hetgeen
hij op de wereld had gedaan.</p>
<p>In den eerste had Robrecht met eenen glim van voldoening op
zijnen gevallen vijand gestaard, doch na een kort oogenblik
keerde het gevoel eener akelige zekerheid in hem terug, en hij
sprong met eenen scherpen kreet naar de gaanderij.</p>
<p>Over de leuning gebogen, schouwde hij naar beneden ... Hij zag
hoe men het bloedig lijk zijner zuster van den grond ophief om
het elders te voeren, en hoe een wapenknecht het afgehakte hoofd
bij de haren hield en het zoo de arme doode achternadroeg ...</p>
<p>Dit gezicht doorboorde hem het hart als een moordpriem. Hij
viel ontzenuwd en vertwijfelend op de leuning der gaanderij, en
begon te weenen en te snikken als een kind:</p>
<p>"Dood, dood, mijne arme Witta!... Onschuldig en rein als een
offerlam! God, o, God, Gij hebt ons vermaledijd!... maar waarom
mijne arme zuster?... Wee, wee; mocht ik sterven!..."</p>
<p>En overvloediger nog stroomden hem de tranen langs de
wangen</p>
<p>Dakerlia, niet min ontsteld en door droefheid verpletterd,
poogde evenwel hem nog te troosten. Hij scheen haar niet te
hooren en bleef in stomme hopeloosheid verslonden, totdat zij
eindelijk, als laatste toevlucht, zijne mannelijke fierheid
aanriep en hem deed begrijpen dat het gezicht zijner tranen de
Kerels verschrikte en hun den moed geheel zou benemen.</p>
<p>Hetzij de storm zijner smart een weinig was bedaard of dat hij
eenige schaamte gevoelde over zijne weekhartigheid, hij luisterde
naar de liefderijke vermaningen van Dakerlia, stond op, vatte
haar de hand en stapte met haar in den toren, om daar in
eenzaamheid zijne tranen te verbergen en zonder stoornis den dood
zijner zuster te betreuren.</p>
<!-- Page 468 -->
<p>Onderwijl waren de meeste Kerels bij het lijk van Burchard
gebleven, en hadden hem helm en harnas ontgespt en hem de hand op
het hart gehouden, om zich te verzekeren dat geen spoor van leven
meer in hem overbleef.</p>
<p>Dan zeide Ivo-de-wolvenjager tot hen:</p>
<p>"Hij is dood, gansch dood!&mdash;Hij is het die graaf Karel
heeft vermoord. Geen onzer heeft werkelijk deel aan deze misdaad
genomen. De gezellen, die Burchard tot den noodlottigen slag
hebben geholpen, zijn allen gesneuveld. De Isegrims wilden ons
martelen alleenlijk omdat mher Burchard zich met ons bevond. Laat
ons nu den wapenbode den dood van den moordenaar melden; en
wellicht zullen de Isegrims ons dan gunstige voorwaarden tot onze
overgaaf toestaan."</p>
<p>Eenigen morden tegen dit voorstel; maar de meesten keurden het
goed.</p>
<p>Ivo-de-wolvenjager stapte naar den zuiderkant der gaanderij en
riep uit al zijne macht tot de ridders:</p>
<p>"Heeren, onder ons allen bleef nog slechts &eacute;&eacute;n
man die schuldig was aan des graven moord, namelijk Burchard
Knap. Ik maak u kond dat hij niet meer leeft; Robrecht Sneloghe
heeft hem daareven in eenen kamp gedood!"</p>
<p>Een gemompel van verbaasdheid of van twijfel ontstond tusschen
de ridders.</p>
<p>"Wij willen ons in uwe handen overgeven", zeide Ivo, "op de
voorwaarden welke daar straks door mher Sneloghe, onzen overste,
u zijn bekend gemaakt. Wij zijn niet plichtig en zullen onze
onschuld voor de rechters bewijzen."</p>
<p>"Het is eene list! Gij poogt ons te bedriegen! De moordenaar
van graaf Karel is niet dood!" riep men verwardelijk van alle
kanten hem toe.</p>
<p>"Welnu, heeren, gij zult overtuigd worden van de waarheid
mijner woorden", riep Ivo. "Wij gaan het lijk van Burchard tot u
aflaten. Doe het bezichtigen door ridders die Burchard in zijn
leven hebben gekend. Beraadslaagt dan over bet besluit dat gij
ten onzen opzichte wilt nemen. Wij wachten uw antwoord met
vertrouwen."</p>
<p>Hij trad terug op de gaanderij en haalde een lang touw, zoo
<!-- Page 469 -->als er vele in de nabijheid gereed lagen. Door
zijne makkers geholpen, bond hij het einde aan Burchards lijk en
droeg dit op den boord der ganderij.</p>
<p>"Geeft acht, heeren", riep hij, "daar daalt het doode lichaam
van Burchard Knap tot u af!"</p>
<p>En onder het uitspreken dezer verwittiging, lieten zij hunnen
last tot op het plein van den burg nederzakken, en wierpen zelfs
het touw naar beneden.</p>
<p>Onmiddellijk stroomde eene menigte ridders, poorters en
wapenknechten naar den voet des torens om eenen blik te werpen op
het lijk van den booswicht, wiens misdadige handen graaf Karel
voor Gods altaar het hoofd hadden gekloofd.</p>
<p>Langen tijd heerschte daar een verward gewoel en gedrang en
tevens een schaterend gedruisch, waaruit men niets duidelijks
hoorde opgaan dan de kreten:</p>
<p>"Hij is het! Ik ken hem. Hij is het niet! Zij willen ons
bedriegen. Het is een Kerel die hem gelijkt. Zeker, het is de
barsche, de wreede Burchard wel!<a name='FNanchor_84_84'></a><a
href='#Footnote_84_84'><sup>[84]</sup></a>"</p>
<p>Maar wat ook het gevoelen was, dat hier de bovenhand behield,
niet lang bleef de menigte zoo twisten. Welhaast begonnen
poorters en wapenknechten hunnen haat en hunne wraakzucht op het
lijk te koelen. Zij doorstaken het eerst met honderd wonden, en
traden het met de voeten, totdat eene machtige stem zich verhief
en uitriep:</p>
<p>"Naar het galgeveld, de moordenaar! Op het rad het kreng! Naar
de galg het monster, naar de galg! naar de galg!"</p>
<p>En op zijn voorbeeld grepen eene menigte lieden het touw aan,
sleepten juichend en schreeuwend het lijk over het plein,
stroomden als een rollende vloed er mede door de Hof straat en
verdwenen achter den hoek der Markt.</p>
<p>Er kwam dan weder eene betrekkelijke stilte op den burg.</p>
<p>Ivo-de-wolvenjager zag van boven de gaanderij dat de oversten
der Isegrims onder elkander beraadslaagden, en hij twijfelde niet
of zij waren bezig met de voorstellen der Kerels te
overwegen.</p>
<!-- Page 470 -->
<p>Na eenigen tijd te hebben gewacht, riep hij:</p>
<p>"Welnu, heeren, wat is uw besluit? Geeft ons een
antwoord?"</p>
<p>De ridders gingen uiteen. Velen hunner schreeuwden tot de
Kerels:</p>
<p>"Sterven, sterven! voor u allen niets dan de dood!"</p>
<p>Onmiddellijk klonken eenige bazuintonen en galmde de stem van
mher Gervaas bevelend over het plein.</p>
<p>De duizenden wapenknechten spanden hunne bogen en een
oogenblik daarna vlogen zoovele pijlen naar den toren, dat de
lucht als door eene wolk werd verduisterd.</p>
<p>Dewijl de Kerels het inzicht des vijands hadden bemerkt,
konden zij zich intijds achter de kanteelen der gaanderij
verbergen, en zoo kwam het dat buiten eenen Kerel, die eene wonde
aan de wang bekwam, niemand hunner werd getroffen.</p>
<p>Zij hielden zich reeds lang op deze wijze schuil, en de vijand
ging nog immer voort met schieten, zonder dat de Kerels er op
bedacht waren eenige tegenweer te bieden.</p>
<p>Dan trad Robrecht Sneloghe op de gaanderij. Hij scheen kalm en
er fonkelde eene genster van trotschheid in zijne oogen, alhoewel
zijn aangezicht nog de sporen van gestorte tranen toonde.</p>
<p>Hij wierp eenen blik over het plein en riep dan met eene
bittere grijns op de lippen tot zijne gezellen:</p>
<p>"Op, Kerels! Zijn wij waarlijk veroordeeld tot den dood,
sterven wij ten minste gewroken! Welke gunstige gelegenheid!
Eisenen wij van deze wreede beulen den prijs van den akeligen
dood mijner zuster, den prijs van onzer broederen bloed! Haastig,
pijlen, steenen, kokende olie! Zij zijn onverbiddelijk voor ons:
geene genade meer voor hen!"</p>
<p>En het voorbeeld bij het woord voegende, slingerde hij eenen
zwaren steen naar beneden en verpletterde eenen ridder het
hoofd.</p>
<p>Zijne mannen sprongen allen te gelijk recht en schoten pijlen
en smeten steenen met razende woede en overspannen kracht. De
vrouwen zelven kwamen vooruit en sproeiden, met groote ijzeren
lepels, vlammend pik en olie over het plein.</p>
<!-- Page 471 -->
<p>In min dan eenige oogenblikken lagen er vele poorters,
wapenknechten en ridders met verpletterd hoofd, verbrande leden
of doorboorde borst ten gronde.</p>
<p>De veldheer Gervaas Van Praet, die zich niet op zulke
moorddadige tegenweer had verwacht, schrikte bij de gedachte dat
hij hier nutteloos een aanzienlijk getal mannen zou verliezen.
Hij deed de bazuin aanheffen en den aftocht blazen.</p>
<p>De wapenknechten liepen te zamen en weken schier in wanorde
door de Hofstraat.</p>
<p>Eene wijl daarna was het op den burg zoo stil als ware er
niets geschied.</p>
<h4>Voetnoten:</h4>
<a name='Footnote_84_84'></a><a href='#FNanchor_84_84'>[84]</a>
<div class='note'>
<p>"De belegerden kondigden ... den dood van Burchard aan,
roepende dat een twist tusschen hem en den jongen Robrecht was
opgerezen, en deze hem had nedergeveld en met zijn zwaard
doorstoken." GALB., p. 551.</p>
</div>
<hr style='width: 65%;'>
<a name='XXV'></a>
<h2>XXV</h2>
<br>

<p>Er waren vijf of zes dagen verloopen sedert den dood van Witta
en van Burchard Knap, zonder dat de Kerels op den toren eenige
tijding van buiten hadden vernomen.</p>
<p>De Isegrims hadden bemerkt dat er uit een huis op den hoek van
den Maalberg pijlen met brieven naar de Kerels werden geschoten
Zij hadden daarop den graankoopman Elfrid Rooster, als plichtig
aan verstandhouding met den vijand, uit zijne woning gerukt en in
de gevangenis gezet. Tevens hadden zij rondom de kerk en den burg
de schildwachten verdubbeld en doen afkondigen dat elk poorter,
wapenknecht of ridder die tot de Kerels sprak of hun eenig
bericht toestuurde, de straf der landverraders zou
onderstaan.</p>
<p>Van dan af bleven de Kerels geheel zonder kennis van hetgeen
er in de stad of elders geschiedde.</p>
<p>Het verwonderde hun dat men reeds bijna gedurende eene gansche
week hen met rust had gelaten en geenen nieuwen aanval tegen hen
had beproefd. Misschien had men besloten hen van
<!-- Page 472 -->honger op den toren te laten sterven? Dit was
geheel onwaarschijnlijk. Wel bezaten de Kerels nog eenigen
voorraad aan levensbehoeften maar zij voorzagen dat deze welhaast
ontoereikend zou worden en zij hun dagelijksch voedsel moesten
verminderen, wilden zij niet door gebrek gedwongen worden zich in
de handen hunner vijanden over te leveren.</p>
<p>Intusschen poogden zij allerlei middelen tot de hardnekkigste
verdediging bijeen te dragen. Zelfs braken zij steenen en balken
uit den toren, om daarmede bij eenen ernstigen aanval den vijand
duchtig te treffen.</p>
<p>Dat de Franschen of de Isegrims langs de trap eene bestorming
zouden wagen, dit was niet te gelooven. Inderdaad, deze toegang,
die als eene kreukel binnen den toren naar de hoogte draaide, was
zoo nauw dat geene twee menschen te gelijk hem konden beklimmen
Kwamen er vijanden langs daar, dan zou het den Kerels gemakkelijk
zijn ze een voor een te dooden, naarmate hunne hoofden opvolgend
uit de trapval opdaagden.</p>
<p>Evenwel, om tegen alle verrassing te zijn beveiligd, hadden da
Kerels den mond van de trap, waar deze zich op de gaanderij
opende, met balken en zware steenen overdekt en beladen.</p>
<p>Robrecht Sneloghe had nog meer dan eens, wanneer hij zich
alleen binnen den toren bevond, tranen gestort over het
beklaaglijk einde zijner zuster en ongetwijfeld tevens over het
schrikkelijk lot dat zijne verloofde te wachten stond. Maar
hetzij de krachtige woorden van Dakerlia hem moed inboezemden, of
dat de onvermijdelijkheid van den dood zelven hem tegen den
rampspoed deed opstaan, hij ademde niets meer dan wraak en hield
zijne gezellen geen ander doel meer voor oogen dan hun leven duur
te verkoopen en dus de Isegrims te dwingen zelfs bij hunne
zegepraal nog de onversaagdheid en de onplooibaarheid der Kerels
te bewonderen.</p>
<p>Weinigen onder hen behielden nog eene zwakke hoop op
verlossing Wat zou de uitslag zijn van den eersten strijd
tusschen het Fransche leger en der Kerlen heirkracht? Wel scheen
Willem Van Loo de Erembalds te haten; maar indien hij overwinnaar
bleef, zou toch de vijand Brugge verlaten, en zij zouden zonder
eenig beletsel van den toren komen en in vrijheid naar huis
gaan.</p>
<p>In den morgen van den zesden dag trad de veldheer Gervaas
<!-- Page 473 -->Van Praet zelf met eenigen zijner voornaamste
ridders op den burg, en deed den Kerels door eenen wapenbode
hunne overgaaf afeischen, hen bedreigende met den schromelijksten
marteldood indien zij nog langer weigerig bleven.</p>
<p>De Kerels herhaalden hunne vorige voorstellen, maar wilden van
geene overgaaf op genade hooren.</p>
<p>Het verbitterde den veldheer ten hoogste zich dus onmachtig
tegen eene handvol mannen te gevoelen; ja, het vernederde hem te
moeten denken dat zij den toren wellicht zouden behouden tot den
terugkeer des konings van Frankrijk, die ongetwijfeld daarover
zeer ontevreden zou zijn.</p>
<p>Zijne ridders spoorden hem aan om, in schijn ten minste, de
voorwaarden der Kerels aan te nemen; maar dezen eischten een
vrijgeleide door den veldheer onderteekend en bezegeld, en
Gervaas Van Praet was te eerlijk ridder om dus een verraad te
plegen dat als eene eeuwige vlek, meende hij, op zijnen naam zou
kleven.</p>
<p>Terwijl hij nog daarover met zijne ridders in beraadslaging
was, kwam een overste van de Markt geloopen en zeide hem dat er
een bode met eenen brief van 's konings wege was gekomen met zeer
haastig nieuws. Deze bode wachtte hem in zijne woning.</p>
<p>Hij voegde er met luider stemme bij:</p>
<p>"Verheugt u, heeren, de koning heeft de Kerels overwonnen!
Yperen is bezweken en Willem Van Loo is in 's konings macht!"</p>
<p>Een groot gejuich ontstond onder de ridders; en dewijl zij den
veldheer zich zagen verwijderen, liepen zij insgelijks van den
burg om de blijde tijding overal te gaan verspreiden.</p>
<p>De veldheer vond des konings bode in zijne woning. Zeer
nieuwsgierig, opende hij den brief dien hij hem had gebracht. Dit
schrijven behelsde in slechts weinige woorden de aankondiging der
nederlaag van Willem Van Loo, maar meldde tevens dat de ridder
Pierre de Bohain, drager des briefs, hem verdere bijzonderheden
zou doen kennen.</p>
<p>"Aldus, uw heer koning heeft de Kerels verwonnen? God zij
dank! Ik vreesde dat het zoo gemakkelijk niet zou gaan", zeide
Gervaas Van Praet. "Het is te Yperen dat de slag werd
geleverd?"</p>
<p>"Ja, veldheer, te Yperen", antwoordde de bode, "maar dat het
<!-- Page 474 -->eene gemakkelijke zaak was, daarin bedriegt gij
u. Die Kerels zijn eene soort van reuzen of van duivels: zij
strijden als dolle leeuwen, en laten zich liever tot den laatste
toe doodslaan dan eenen voet te wijken. Gelukkiglijk waren zij
niet talrijk, en daarenboven, zij werden verraden door hunne
eigene landslieden."</p>
<p>"Verraden? Ik bid u, heer Van Bohain, heb de goedheid en
vertel mij toch hoe de gansche zaak is toegegaan."</p>
<p>"Het is mijne zending dit te doen, veldheer. Luister dan; ik
zal pogen kort en duidelijk te zijn. Wij waren met den koning en
den graaf van Vlaanderen opgetrokken naar het land der Kerels.
Slechts omtrent een open vlek, dat men Staden noemt, vonden wij
eerst een duizendtal vijanden, en tastten hen onmiddellijk aan
met al onze macht. Het is onbegrijpelijk welken hardnekkigen
tegenstand deze lieden ons boden. Wij moesten elk huis van Staden
elke plooi des gronds, elke gracht, eiken boom stormenderhand
innemen. Het bloedig gevecht duurde tot den avond, en het
eindigde slechts toen ook de laatste dezer wilde Kerels was
verpletterd. Wij bleven daar den volgenden dag, om onze dooden te
begraven en onze gekwetsten te verzorgen; want, veldheer, wij
hadden zulke groote verliezen geleden, dat de koning een
oogenblik aarzelde om zijn leger verder te leiden in eene
onbekende streek, door zulke sterkmoedige en strijdbare lieden
bewoond.&mdash;Hier kwam ons het bericht toe dat de valsche graaf
Willem Van Loo, met een weinig machtig leger, zich voor Yperen
had nedergeslagen, en voornemens was deze stad tegen den koning
te verdedigen. Het bevel tot den optocht werd ons
gegeven.&mdash;Voor Yperen hadden wij een even lang en hardnekkig
gevecht te leveren en de avondduisternis kwam zelfs ons dwingen
den veldslag te onderbreken, met de zekerheid dat de akelige
bloedstorting des anderen daags bij het opgaan der zon met meer
woede nog zou beginnen."</p>
<p>"Die onplooibare Kerels!" zuchtte Gervaas. "Het zijn
manhaftige lieden, heer ridder, en zij zouden een beter lot
verdienen, indien zij niet wars waren van alle overheid en van
allen dwang. Eilaas, waarom willen zij zich niet onderwerpen! Nu
moeten wij ze vernietigen, het sterkste en dapperste volksras van
Vlaanderen!... En den dag daarna hebt gij de Kerels beslissend
overwonnen?"</p>
<p>"<!-- Page 475 -->Vooraleer ik mijn verhaal voortzet, is het
noodig dat ik u iets zegge", antwoordde de ridder Van Bohain.
"Gij moet weten dat binnen Yperen meer dan de helft der poorters,
sedert den moord van graaf Karel, vijanden der Kerels geworden
zijn; want alhoewel Willem Van Loo en zijne gezellen beweren van
dezen aanslag niet te hebben geweten, blijven de poorters denken
dat Willem Van Loo en andere machtige lieden van het land de
Kerels tot den moord hebben geraden of geholpen.&mdash;Wij waren
dus in de nabijheid van Yperen gelegerd, ons voorbereidende tot
den strijd van morgen, toen eenige burgers geheimelijk tot ons
kwamen en den koning aanboden eene poort der stad en den burg in
onze macht te leveren. Zij zouden, terwijl wij de Kerels
aanvielen, de wapens opnemen en dezen van achter aanvallen,
onderwijl eene poort openen en den burg, waar zij de wacht
hielden, aan de Fransche krijgsknechten
overleveren.&mdash;Ofschoon wij niet veel vertrouwen in deze
lieden hadden, aanvaardden wij hunne voorstellen. De zaken
gebeurden echter zooals zij ons hadden beloofd.&mdash;Bij de
eerste morgenschemering werd de strijd hervat, en wel gedurende
twee uren met veel woede voortgezet; maar dan wierpen de
gewapende poorters zich langs achter op de Kerels; en dezen, dus
van alle kanten ingesloten en bevochten, en daarenboven
afgesneden van hun steunpunt, den burg, verzwakten allengs en
bezweken eindelijk geheel, in onze handen slechts een vijftigtal
gevangenen latende, waaronder de valsche graaf zich bevond.<a
name='FNanchor_85_85'></a><a href=
'#Footnote_85_85'><sup>[85]</sup></a>"</p>
<p>"Willem Van Loo is waarlijk 's konings krijgsgevangene!"</p>
<p>"Ja, veldheer, gij zult hem ongetwijfeld heden nog zien."</p>
<p>"Voert men hem dan naar Brugge?"</p>
<p>"De koning komt naar Brugge met een klein gedeelte des legers.
Uw graaf Willem van Normandi&euml; zal met de meeste macht door
het land der Kerels trekken; want het schijnt dat Willem
<!-- Page 476 -->Van Loo reeds vele sterke steden en burchten had
ingenomen. Zijn onze berichten echt, dan bezetten de Kerels
Veurne, Vormezeele, Cassel, Arien, Berghe, Bodenburg en andere
vestingen nog; maar, nu hun hoofdleger is verpletterd, kunnen zij
echter geenen ernstigen tegenstand meer bieden. Het schijnt
daarenboven dat er veel verdeeldheid onder hen heerscht en zij
elkander den moord van graaf Karel verwijten."</p>
<p>"Maar, heer Van Bohain, indien de koning u heeft gezonden om
mij zijne komst te boodschappen, verlangt hij wellicht als
overwinnaar met plechtigheid te worden ingehaald. Ik moet daartoe
in allernaast bevelen geven en de schepenen en de geestelijkheid
verwittigen."</p>
<p>"Neen, veldheer, dit wenscht onze koning niet. Het zal
voldoende zijn, het nieuws zijner overwinning door de stad te
verkondigen Hij heeft liever, aangezien de oorlog nog niet is
ge&euml;indigd dat men het volk de vrije uitboezeming zijner
hulde en zijner blijdschap late. Wilt gij, veldheer, met een
twintigtal uwer voornaamste ridders den koning te gemoet rijden,
het zal hem genoegen doen. Geef mij nu oorlof om u te verlaten;
ik keer terug op de baan naar Yperen."</p>
<p>"Eenige oogenblikken!" riep Gervaas Van Praet. "Ik haast mij
de noodige bevelen te geven en mijne ridders te doen verwittigen;
dan vertrek ik met u. Gelief mij nu te volgen, heer Van Bohain;
ik vraag u slechts een klein half uur."</p>
<p>"Het zij zoo, ik zal mij gelukkig achten, in uw vereerend
gezelschap te reizen", antwoordde 's konings bode, terwijl hij
met den veldheer de zaal verliet.</p>
<p>Het nieuws van des konings overwinning en van zijnen terugkeer
te Brugge verspreidde zich met wonderlijke snelheid door de stad.
Welhaast zagen de Kerels van boven den toren hoe vele poorters,
gewapend en ongewapend, zelfs vrouwen en kinderen, van alle
kanten zich naar de Steenstraat en naar de St-Amandsstraat
spoedden, ongetwijfeld om op het Zand eene of andere plechtigheid
te gaan bijwonen.</p>
<p>Alhoewel men uit de nevenstraten nu en dan zonderlinge teekens
tot de Kerels deed, en door de handen in de hoogte te heffen hen
scheen te beklagen of hun te willen berichten dat een
<!-- Page 477 -->groot ongeluk hen bedreigde, verstonden zij
echter niet wat men hun wilde zeggen.</p>
<p>In de verwachting van eenen mogelijken aanval, maakten zij
hunne werptuigen gereed en ontstaken het vuur onder de ketels met
pik en olie.</p>
<p>Er verliep een goed gedeelte van den dag zonder dat zij werden
verontrust; ja, het was zelfs zoo stil in de stad en in den burg
geworden, alsof poorters en Isegrims meest allen buiten de
vesting waren gegaan.</p>
<p>Slechts toen het ongeveer twee uren na middag was, hoorden zij
in de verte een hevig bazuingeschal en daartusschen een galmend
gejuich dat, onduidelijk nog, met korte onderbrekingen over de
stad weergalmde.</p>
<p>Dit gerucht groeide aan en naderde immer, totdat de volksvloed
uit welke schoot het opklom, zich bij den ingang der Steenstraat
en op de Markt vertoonde.</p>
<p>Wat dit gewoel en deze luidruchtige verwelkomingen te beduiden
hadden, konden de Kerels niet raden. Wel zagen zij eindelijk den
koning van Frankrijk, op een wit paard gezeten, van eenen
prachtigen ridderstoet omringd en door de wapenknechten en een
gedeelte des volks toegejuicht; wel bemerkten zij achter den
koning eenen open wagen, waarop een ridder, dien men hoonde en
met vuisten dreigde, gebonden lag; maar de stoet, die aan de
overzijde der Markt voorbijtrok, was nog te zeer verwijdert om
hun toe te laten duidelijk te zien wat er geschiedde.</p>
<p>Het was hun klaarblijkend dat de toejuichingen op des konings
baan werden aangeheven door wapenknechten, schalken en mindere
lieden, waartusschen slechts weinige poorters zich bevonden. De
groote meerderheid der welhebbende of der neringdoende
Bruggelingen hield zich stil langs de huizen, en bepaalde hare
betuiging bij eenen eerbiedigen groet.</p>
<p>Maar telkens wanneer de koning eenige stappen voorbij was,
ontstond er onder deze poorters een afkeurend gemor, en velen
waren zelfs stout genoeg om openlijk door uitroepingen of door
gebaren hunne gramschap en hunne verontwaardiging te
betuigen.</p>
<p>De oorzaak dezer ontevredenheid wae, dat Rambold Tancmar
<!-- Page 478 -->en andere neven of magen van den hofraadsheer,
die met graaf Karel was vermoord geworden, den koning volgden.
Tot nu toe had geen hunner binnen Brugge zich durven vertoonen;
maar sedert de nederlaag van het Kerlenleger vreesden zij niets
meer, en tergden nu zelfs de verbitterde poorters door spottende
blikken en hoogmoedig lachen.</p>
<p>Zoo trok de stoet, bij den klank van bazuinen en trompers,
nevens de St-Christoffelskapelle voorbij, en begaf zich naar den
Maalberg, alsof des konings doel ware geweest de Kerels van boven
den toren zijnen zegevierenden intocht te doen aanschouwen.</p>
<p>Op den Maalberg hield de stoet stil, en men voerde, met een
bepaald inzicht ongetwijfeld, den open wagen zoo dicht mogelijk
naar den toren.</p>
<p>De ridder, die op den wagen gebonden lag, woelde zich om en
wrong zijne leden, als wierd hij door de stuiptrekking eener
vurige woede geschokt. Zoo geraakte hij half opgericht en
schreeuwde met eene machtige stem tot de Kerels:</p>
<p>"Moordenaars, vuige, laffe moordenaars, gij hebt Kerlingaland
en mij in het verderf gestort! Wees vermaledijd!"</p>
<p>Dan herkenden de Kerels in den gevangen ridder Willem Van Loo,
dien zij te Veurne in de Hoop tot graaf van Vlaanderen hadden
gekozen.</p>
<p>Hij lag gebonden op eenen wagen en werd in eenen zegevierenden
optocht, ter eere des konings van Frankrijk, rondgevoerd! Het
Kerlenleger was dus overwonnen; niet alleen was alle hoop op
behoudenis des levens hun ontnomen, maar zelfs hun vaderland was
verloren!</p>
<p>Deze overtuiging trof hen met zulken diepen angst, dat zij in
den eerste geene acht op des ridders woorden gaven; maar dewijl
hij zijne beschuldiging meer dan eens herhaalde, ontvlamden zij
in toorn en riepen hem toe:</p>
<p>"De lafaard, de verrader zijt gij, valsche ridder, die den
moord des graven hebt bevolen, en dan den onschuldigen proost van
St-Donaas hebt doen martelen en ons zonder hulp hebt gelaten, om
de wereld te doen gelooven dat gij vreemd waart aan de misdaad!
Ja, de gruwelijke moord, door Burchard Knap gepleegd, is
<!-- Page 479 -->de oorzaak van Gods toorn tegen ons geslacht;
maar gij, gij hebt den wreeden arm van Burchard bestierd ... Wees
vermaledijd, valschaard, vermaledijd tot in den dood!"</p>
<p>Misschien verstond Willem Van Loo de bittere verwijten niet
welke de Kerels hem toestuurden; want zij spraken verscheidene te
gelijk, en daarenboven was reeds de wagen omgewend geworden en
voerde men hem nu verder het plein op, om hem buiten het bereik
van der Kerlen pijlen te stellen.</p>
<p>Intusschen had de koning zijn gevolg van ridders en
wapenknechten den ruststand bevolen, en was zelf van paard
gestegen, om van zoo dichtbij als mogelijk de kerk en den toren
te bezichtigen.</p>
<p>Hij deed nu eenige stappen vooruit met den veldheer der
Isegrims en met Baudewijn Van Aelst, die zich gereed hielden om
hem desnoods de uitleggingen te geven, welke hij zou kunnen
verlangen.</p>
<p>Eene wijl bleef de koning in stilte naar den toren blikken.
Dan, zich tot Gervaas Van Praet wendende, vroeg hij:</p>
<p>"Men heeft mij daar straks gezegd dat zij nog wel met hun
honderd daarboven zijn? Zij schijnen mij zoo talrijk niet!"</p>
<p>"Uwe gissing is gegrond, heer koning", antwoordde de veldheer
"zij kunnen, volgens de nauwste berekening, niet meer boven de
vijftig sterk zijn. Maar wanneer onze mannen, om hen te
verontrusten, eenen aanval veinzen, weren zij zich zoo hardnekkig
en zoo krachtig, dat men inderdaad wel zou denken dat zij nog met
honderden te zamen zijn."</p>
<p>"En zij dooden u vele mannen?"</p>
<p>"Ja, heer koning, zij deden ons aanzienlijke verliezen
onderstaan Daarom hebben wij, sedert eenige dagen, van alle
vijandelijkheid tegen hen afgezien, totdat wij uwe hooge bevelen
mochten ontvangen."</p>
<p>"Het zijn dus verwoede, zinnelooze lieden, die Kerels? Wat
hopen zij?"</p>
<p>Mher Gervaas haalde twijfelend de schouders op.</p>
<p>"Maar, veldheer", zeide de koning, op eenigszins strengen
toon, "het is u mogelijk geweest de kerk en de kapelle
stormenderhand te winnen. Waarom hebt gij niets tegen den toren
be<!-- Page 480 -->proefd? Mij dunkt het gemakkelijk deze handvol
uitgeputte mannen met geweld van daarboven af te rukken."</p>
<br>

<hr style='width: 65%;'>
<br>

<div class="center"><img src='images/480.png' width='400' alt=
' "Moordenaars, vuige, laffe moordenaars!"'><br>
 <i>"Moordenaars, vuige, laffe moordenaars!"</i></div>
<hr style='width: 65%;'>
<p>"Veroorlove mij de heer koning hem eenige uitleggingen over
den toestand der zaken te geven", antwoordde de veldheer. "Men
kan de gaanderij van den toren niet bereiken dan langs eenen
wenteltrap die zoo nauw is dat men haar man voor man moet
beklimmen. De heer koning begrijpt dat bij eenen aanval langs
dezen weg de Kerels den tijd zouden hebben om duizenden ridders
en wapenknechten opvolgend het hoofd te klooven of den hals af te
snijden ... Beter dunkt het mij onze vijanden daarboven van
honger en gebrek te laten bezwijken, dan nutteloos zoovele
dierbare menschenlevens op te offeren."</p>
<p>"Maar zij willen zich overgeven", bemerkte Baudewijn Van
Aalst.</p>
<p>"<!-- Page 481 -->Ja, op voorwaarde dat men hun het leven laat
behouden", antwoordde de veldheer.</p>
<p>"Welnu, waarom aanvaardt gij dit niet?" vroeg de koning; "gij
hebt mij daar straks gezegd dat de moordenaar des graven dood is
en men zijn lijk door de straten heeft gesleurd totdat het
ontkennelijk geworden was."</p>
<p>"Maar, heer koning, wij, ridders van Vlaanderen, hebben
gezworen dat geen enkele Erembald,&mdash;dit is het geslacht
waaraan de moordenaar toebehoort,&mdash;genade des levens zou
bekomen. Daarenboven op den toren bevinden zich nog Erembalds;
onder anderen de rijkste en machtigste Kerel, Robrecht Sneloghe.
Gelieve de heer koning zich te herinneren dat onze nieuwe graaf
Willem van Normandi&euml; beloofd heeft de groote
grondbezittingen van dezen Kerel tot belooning aan de Vlaamsche
ridders uit te deelen. Werd Robrecht Sneloghe gespaard, de
vervulling van des graven belofte wierd onmogelijk. Daarenboven,
deze jonge ridder Robrecht is onder de Kerels zeer geacht en
bemind; hij zou onfeilbaar door hen tot opperhoofd worden
gekozen; en nauwelijks zou onze graaf Willem bezit van den troon
genomen hebben, of een nieuwe en misschien gevaarlijkere opstand
zou hem bedreigen."</p>
<p>"Ware het mijne zaak", zeide Baudewijn Van Aelst, "ik zou er
spoedig mede gedaan hebben!"</p>
<p>"Door welk middel?" vroeg de koning.</p>
<p>"Het is door de goddelijke en menschelijke wetten toegelaten
verraders te verraden. Men aanvaarde hunne voorstellen ... en
zoohaast ze beneden komen, vatte men de schelmen aan en brenge ze
ter dood!"</p>
<p>"Aan zulk bedrog weiger ik deel te nemen", morde de veldheer
"Men zal van mij niet verhalen dat ik, aan het hoofd van een
machtig leger staande, vijftig ellendige vijanden door list en
valschheid heb verrast en doen vermoorden!"</p>
<p>"Gij hebt gelijk zoo teergevoelig op uwe krijgseer te zijn",
viel de koning met ongeduld uit, "maar het is eene even groote
schande voor u, veldheer, en voor mij, koning van Frankrijk, dat
wij met twee legers voor dezen toren staan en gedurende dagen en
weken onmachtig zouden blijven om vijftig ellendige vijanden,
zooals gij hen noemt, in handen te krijgen."</p>
<p><!-- Page 482 -->De veldheer boog het hoofd en zweeg.</p>
<p>"Indien wij het klooster en de kerk in brand deden steken?"
mompelde de vorst. "De dolle Kerels zouden zich overgeven of door
het vuur worden vernield?"</p>
<p>"O, heer koning, denk daar niet aan!" zeide Gervaas Van Praet,
schier smeekende. "De Bruggelingen zouden hun bloed vergieten om
den oudsten tempel hunner stad te verdedigen of zijne verdelging
te wreken. Ook de geestelijkheid van Vlaanderen zou dit verlies
als een schrikkelijk onheil beklagen."</p>
<p>"Maar, veldheer, ik wil niet dat de Kerels nog langer van
daarboven mij en mijne ridders blijven hoonen! Er moet een middel
zijn om een einde aan hunne trotschheid te stellen. Al moest ik
den toren omverre werpen, zij zullen er af voordat de week
verloopen zij! Mijne gewerkmeesters en mijngravers zijn
ongelukkiglijk in het leger met Willem van Normandi&euml;. Zonder
dit toeval ..."</p>
<p>"Dat de heer koning zich daarom niet bedroeve", zeide
Baudewijn Van Aelst. "Onder de lieden van Gent zijn behendige
gewerkmeesters, een onder anderen, meester Arnold, die om zijne
spitsvondigheid befaamd is door geheel Vlaanderen en tot in
Duitschland toe."</p>
<p>De koning wendde zich om en deed een teeken tot de oversten
die op zijn bevel stonden te wachten.</p>
<p>Eene groote beweging liet zich oogenblikkelijk tusschen de
ridders en wapenknechten opmerken. Ieder steeg te paard of
schikte zich in zijn gelid.</p>
<p>Insgelijks naar zijn paard stappende, vroeg de koning aan mher
Van Praet:</p>
<p>"Veldheer, heeft men nu eene betere herberg voor mij doen
bereiden?"</p>
<p>"Ja, heer koning", was het antwoord, "De schepenen hebben eene
woning als een paleis in gereedheid gebracht. Zij is niet verre
van de Markt gelegen en men noemt ze sher Gherwijns Steen."</p>
<p>"Het is wel, veldheer; heb de goedheid te bevelen dat men
dezen namiddag den Gentschen gewerkmeester Arnold tot mij leide.
Ik wil met hem spreken."</p>
<p>Onder het uiten dezer laatste woorden was hij te paard
gestegen. <!-- Page 483 -->Hij gaf nog een sein met de hand; de
bazuinen werden aangeheven, de stoet bewoog zich en zakte den
Maalberg af.</p>
<p>De Kerels keken hem zwijgend achterna, totdat hij voorbij de
St-Janskapelle uit hun gezicht verdween.</p>
<p>Dan begonnen zij onder elkander over de waarschijnlijke
nederlaag van het leger der Kerels en over de gevangenneming van
Willem Van Loo te kouten. Hun lot was schrikkelijk, geene de
minste hoop bleef hun over. Had God waarlijk hen vervloekt en tot
eenen ijselijken dood gedoemd, om voor den moord des graven te
boeten? Volgens de wetten en gebruiken der Kerels waren alle
magen en vrienden van eenen moordenaar mede verantwoordelijk voor
de misdaad. Zij vroegen in zich zelven, waarom het daarboven in
den hemel met insgelijks zoo zou zijn. Ja, er was niet aan het
hoogere vonnis te ontsnappen; zij zouden sterven tot den laatste
toe!</p>
<p>In den eerste versomberde deze mistroostige overweging hunne
gemoederen; maar welhaast stonden zij weder met nieuwe
hardnekkigheid uit de hopeloosheid op en maanden elkander aan om
geen het minste teeken van zwakheid te geven en als onversaagde
mannen te volharden, tot onder het zwaard des vijands zelven,
opdat hun dood getuigenis gave van der Kerlen onverwinbaren
heldenmoed.</p>
<p>Daar hoorden zij onverwachts weder bazuingeschal hergalmen, en
zagen van den kant der Markt een tiental ridders en eene bende
wapenknechten door de Hofstraat den burg naderen. De standaard,
die men voor de bazuinblazers hield opgeheven, verklaarde hun wie
deze lieden waren.</p>
<p>Inderdaad, de standaard droeg de wapenteekens der Tancmars,
Het geslachtszinnebeeld van de bloedvijanden der Erembalds!</p>
<p>Wat kwamen deze booze vervolgers der Kerels op den burg doen?
Ha, indien zij tot onder het bereik der pijlen durfden naderen,
met welke vreugd zouden Robrecht en zijne gezellen de vernedering
van Kerlingaland op hen wreken!</p>
<p>Maar de Tancmars keerden ter rechterzijde en gingen achter den
opgeworpen dam tot bij de Hoogpoort. Hier traden zij met hunne
wapenknechten in de gebouwen van het klooster.</p>
<p>Vele poorters hadden hen tot daar gevolgd, onder het
uitspreken van afkeurende woorden en zelfs met dreigende gebaren;
<!-- Page 484 -->maar de Tancmars, zich door 's konings
bescherming sterk wanende, hadden nu en dan de verbitterde
poorters door de wapenknechten doen terugdrijven, zonder eenige
acht op hunne vijandige houding te slaan.</p>
<p>Terwijl de volkshoop steeds voor het klooster aangroeide en
men elkander tegen Rambold aanhitste, als zijnde hij de oorzaak
van des graven beklaaglijken dood, werd eensklaps de standaard
der Tancmars uit het bovenste venster van den gevel der proostdij
gestoken.</p>
<p>Dan begrepen de poorters en tevens de Kerels boven op den
toren wat er geschiedde: de Tancmars namen bezit van de proostdij
als van hunnen eigendom. Had de koning hun dit toegelaten of was
het enkel eene daad van zwetserij en overmoed?</p>
<p>De Kerels toonden de gebalde vuisten en deden de lucht onder
hunne verontwaardigingskreten weergalmen; de poorters morden en
schreeuwden, en wierpen de Tancmars scheldwoorden toe.</p>
<p>Dan verscheen Rambold Tancmar voor de deur des kloosters en
gebood zijnen wapenlieden deze grove, vermetele lieden met geweld
uiteen te drijven.</p>
<p>Het volk week morrend achteruit. Een enkel poorter weigerde
eenen voet te verzetten, en kwetste zelfs een der wapenknechten
met zijn mes. Hij werd doorstoken en viel neder in zijn
bloed.</p>
<p>Toen de andere poorters dit zagen, vloden zij allen met groot
gekerm van den burg en liepen op de Markt en door de straten, met
de handen in de hoogte, schreeuwende:</p>
<p>"Wacharm! Wacharm! De Tancmars zijn in de proostdij! Zij
hebben den beenhouwer Han Bout vermoord! Harop, harop!"</p>
<p>Op dit oogenblik keerden juist de Bruggelingen, die des
konings stoet gevolgd hadden, naar hunne woningen terug; de
straten krielden van volk, dat eveneens als de vluchtelingen van
den burg: "Wee! Wee! Wacharm! Harop! Harop! Harop!" begon te
roepen.</p>
<p>Zoo weergalmde onmiddellijk de gansche stad van den
honderdmaal herhaalden noodkreet, en weinig tijds daarna
stroomden van alle kanten gewapende poorters en ambachtslieden te
zamen op de Markt, rondom de standaarden der neringen en der
gilden.</p>
<p>Men zou gezegd hebben dat deze lieden elkander lang op
voorhand verstaan hadden, om op dezen dag allen te gelijk onder
de <!-- Page 485 -->wapens te komen. Het was echter niet zoo. Hun
haat tegen de Tancmars was alleen de oorzaak dezer
eensgezindheid. Zoolang de Kerels machtig waren en konden laten
hopen dat zij zich zelven zouden verdedigen, hadden de meeste
poorters het inwendig goedgekeurd, dat men tegen hen wraak name
over des graven moord; maar nu de Kerels voor goed waren
bezweken, gevoelden de poorters dat zij voortaan hunne vrijheden
alleen en zonder hulp tegen de dwingelandij en de verdrukking der
leenheeren zouden te verdedigen hebben en waarschijnlijk in deze
ongelijke worsteling zouden bezwijken. Zij waren door het gevoel
van dit gevaar verbitterd. Tegen den koning en tegen het
ridderleger konden zij niets. De Tancmars, welken zij reeds
sedert jaren eenen diepen haat hadden toegedragen, boden zich nu
van zelven tot doel hunner gramschap aan.</p>
<p>Nauwelijks waren zij op de Markt ten getalle van eenige
honderden te zamen, of zij liepen naar den burg en bestormden
daar de deur van het klooster, en schoten de wapenknechten neder,
evenals in eenen waren oorlog.</p>
<p>De Kerels, van boven de toren, zagen niet alleen dit gevecht,
maar bemerkten nog met groote vreugde hoe uit al de straten der
stad een ontelbare vloed gewapende poorters naar den burg kwam
gestroomd. In de meening dat het Brugsche volk, tegen de
Franschen en tegen de Isegrims in opstand was gekomen, om hen te
verlossen, moedigden zij de strijdenden aan en riepen zelfs de
poorters bij hunnen naam, hen met vurige woorden tegen de
Tancmars en tegen de wapenknechten ophitsende.</p>
<p>Eensklaps verscheen de veldheer Gervaas Van Praet met eenige
Vlaamsche ridders op den burg. Zonder acht te slaan op het
gevaar, wierp hij zich met zijne gezellen voor de poort van het
klooster en bezwoer, schier met tranen in de oogen, de poorters
deze bloedige worsteling te staken. Wat was de oorzaak dezer
beroerte? Wat eischten zij? Men zou hun bevrediging geven.</p>
<p>Door de woede van den strijd verhit, wilden de poorters in den
eerste op zijne stem niet luisteren, en dreigden zelfs den
veldheer en zijne ridders te doorsteken, indien hij de booze en
verfoeilijke Tancmars tegen hunne woede wilde beschermen; maar
eindelijk toch bedaarde het gewoel en geschreeuw een weinig, en
dan traden <!-- Page 486 -->eenige oversten der neringen vooruit,
om den veldheer de eischen der poorters te doen begrijpen.</p>
<p>"Mher Van Praet", zeide een hunner, nog zeer door toorn
ontsteld, "de Tancmars zijn de schuld van des graven ellendigen
dood en van al de ongelukken die ons arm Vlaanderen daarom
bedreigen. Zij hebben onophoudelijk den vorst aangeraden den
Kerels en tevens den poorters der steden hunne vrijheden te
ontnemen. Wanneer alles rustig was, en wij den vorst over onzen
vrede en onzen voorspoed zegenden, dan waren de Tancmars nacht en
dag er op bedacht om door listen en lagen de Erembalds, de Kerels
en de poorters te verbitteren, en zoo 's lands rust te storen.
Zij hebben den graaf verleid tot onrecht en verdrukking en zij
zijn dus de ware moordenaars van onzen armen vorst ..."</p>
<p>"Wat wilt gij van hen?" vroeg de veldheer verschrikt, "gij
eischt toch hun leven niet?"</p>
<p>"Ja, ja, hun leven!" kreet de menigte.</p>
<p>"Maar het is onmogelijk, vrienden", zeide de veldheer treurig.
"Gij dwaalt. Vergeet niet dat de koning van Frankrijk te Brugge
is, en dat ik een machtig leger tot mijne beschikking heb. Wilt
gij mij dan dwingen u allen te vermoorden? Ach, ik bid u, bedaart
en weest redelijk!"</p>
<p>"Neen, neen, veldheer", hernam de overste, die eerst gesproken
had, "het leven van deze booze vijanden des volks eischen wij
niet. Zij zijn met uitdagenden overmoed in Brugge verschenen,
hebben bezit der proostdij genomen en eenen poorter doen
doorsteken ..."</p>
<p>"Een wapenknecht, die zich verdedigde; het is een ongeluk!"
mompelde Gervaas.</p>
<p>"Inderdaad; maar wij willen niet vernederd of getergd worden
door degenen die de schuld zijn van des graven dood. Wij eischen
dat de Tancmars oogenblikkenlijk niet alleen den burg, maar onze
stad verlaten. En geeft men ons niet zonder uitstel deze
bevrediging dan geschiede wat kan, zij geraken niet levend uit
onze handen!"</p>
<p>De veldheer verzocht den poorters eene wijl zijn antwoord te
wachten, en trad in het klooster.</p>
<p>Toen hij terugkwam, zeide hij tot den overste:</p>
<p>"<!-- Page 487 -->Ik zal de Tancmars gebieden de stad Brugge
te verlaten. Stemt gij toe om hun met hunne wapenknechten eenen
vrijen doorgang te bieden?"</p>
<p>"Wij stemmen toe", was het antwoord.</p>
<p>"Maar zult gij hen niet volgen?"</p>
<p>"Tot bij de stadspoort, ja."</p>
<p>"En niet er buiten?"</p>
<p>"Neen, niet daarbuiten."</p>
<p>"Gaat dan achteruit en laat ons den weg vrij!"</p>
<p>De oversten der neringen en gilden dreven hunne mannen terug
en spanden al hunne pogingen in, om hen tot bedaren te brengen.
Meer dan de verwijdering, om zoo te zeggen de ballingschap der
Tancmars konden zij nu niet eischen. Was hier noch bedrog noch
list in het spel, en schonk men de poorterij deze bevrediging,
dan moesten zij zich stilhouden en geene reden geven tot
nuttelooze bloedstorting.<a name='FNanchor_86_86'></a><a href=
'#Footnote_86_86'><sup>[86]</sup></a></p>
<p>De Tancmars, beschaamd en verschrikt, kwamen uit het klooster
en schikten zich elk tusschen twee ridders, om tegen de woede des
volks beveiligd te zijn.</p>
<p>Men leidde hen over de Markt, in de richting der
Bouverypoort.</p>
<p>Wel werden zij onderwege nog met scheldwoorden en dreigende
gebaren bejegend, maar toen het volk hen ter poort had zien
uitstappen, en van op de vestingen hen eene wijl had
achternagekeken ging elkeen juichend en bevredigd naar huis.</p>
<br>

<h4>Voetnoten:</h4>
<a name='Footnote_85_85'></a><a href='#FNanchor_85_85'>[85]</a>
<div class='note'>
<p>"De koning en de graaf belegerden Yperen. Een hardnekkig
gevecht had plaats tusschen de beide legers ... Booze inwoners
van Yperen, hebbende een verbond met den koning gesloten,
brachten hem en zijn ontelbaar leger in de stad ... Willem, niet
wetende dat hij verraden was, kwam toegeloopen. De koning en de
graaf maakten hem krijgsgevangen." GALBERTUS, p. 377.</p>
</div>
<a name='Footnote_86_86'></a><a href='#FNanchor_86_86'>[86]</a>
<div class='note'>
<p>Zie het verhaal dezer volksberoerte en de uitdrijving der
Tancmars, bij GALBERTDS, p. 322.</p>
</div>
<hr style='width: 65%;'>
<a name='XXVI'></a>
<h2><!-- Page 488 -->XXVI</h2>
<br>

<p>De koning van Frankrijk was lang met den Gentschen
gewerkmeester Arnold in samenspraak gebleven, en had met hem
overwogen welke middelen men zou kunnen uitdenken om de Kerels,
die nog op den toren waren, levend of dood in handen te krijgen,
zonder tot dit einde een al te groot getal zijner ridders en
wapenknechten te moeten opofferen.</p>
<p>De uitslag dezer beraadslaging was, dat er geen ander middel
bestond dan de toren te doen vallen, of ten minste de Kerels met
dien val tot zooverre te dreigen dat zij, in de zekerheid van
onder de puinen te worden verpletterd, zich in de genade des
konings overgaven.</p>
<p>Men zou den voet van den toren ondermijnen, en daartoe eenen
ontzaglijk zwaren beukram bouwen. Om de arbeiders en
wapenknechten tegen de steenen en pijlen der Kerels te
beschutten, kon men het groote werktuig binnen in het klooster
stellen, daar, waar de refter van achter tegen den toren raakte.
Dus onder dak staande, zouden degenen, die den beukram moesten
bewegen of bestieren, geheel buiten bereik des vijands blijven,
en men zou geene of zeer weinige mannen verliezen.</p>
<p>Dit ontwerp bekwam des konings goedkeuring. Hij gelastte
meester Arnold een groot getal timmerlieden en smeden aan het
werk te stellen, opdat de ram binnen eenige dagen vaardig ware.
Bleven de Kerels weigeren zich op genade over te geven, welnu, de
toren zou dan nederstorten en deze hardnekkige, verstokte lieden
onder zijne puinen begraven!</p>
<p>Meester Arnold had na weinige dagen de balken en gebinten van
zijn gestel in gereedheid gebracht, en deed ze stuk voor stuk in
het klooster dragen.</p>
<p>Toen eindelijk de reusachtige balk met het ijzeren ramshoofd
werd aangevoerd, bemerkten de Kerels, ofschoon nog onduidelijk,
wat de vijand voornemens was tegen hen te beproeven. Dat men
<!-- Page 489 -->den toren wilde doen vallen, of dat die val
mogelijk ware, zulke gedachte was zoo buitengewoon en zoo
ongegrond, meenden zij, dat ze eenen glimlach op hunne lippen
verwekte. Wat was dan het doel hunner vijanden? Zouden zij op
zekere hoogte in den toren een gat boren, om de trap te bereiken
en dus tot hen op te klimmen? Maar deze vooronderstelling was
even onwaarschijnlijk.</p>
<p>In deze onzekerheid moedigden zij elkander aan om voor niets
te zwichten. Zij hadden het nu reeds zoolang volgehouden, twee
machtige legers getrotst en hunne vijanden beschaamd; het was
toch oneindig schooner en heerlijker tot den laatste toe vrij en
met het zwaard in de vuist te bezwijken, dan gemarteld en door de
Isegrims vertreden en bespot, te moeten sterven.</p>
<p>Alhoewel zij slechts weinige pijlen nog bezaten en reeds
groote holten in den toren hadden gebroken, om zich werptuigen te
verschaffen poogden zij elken vijand, die onder hun bereik kwam,
met steenen of schichten te treffen.</p>
<p>Dagelijks sneuvelden er dus eenige Franschen en Vlamingen,
ridders en wapenknechten. Dit verlies vergramde den koning
uitermate en vuurde dusdanig zijn ongeduld aan dat hij bij dag
zijn intrek in de Loove nam en niet zelden binnen het klooster
ging om de arbeiders tot vlijt en haast aan te drijven.</p>
<p>Nu was hij weder met eenige ridders in het klooster getreden,
omdat men hem de voltooiing van den grooten beukram was komen
aankondigen. Met genoegen beschouwde hij het ontzaglijk gestel,
dat waarschijnlijk in weinig tijd de Kerels tot overgaaf zou
dwingen of door den akeligsten dood een einde aan hunnen
onbeschaamden trots zou maken.</p>
<p>De refter van het klooster was bijna hoog als de beuk eener
kerk. Daar hing nu, in evenwicht tusschen eene timmering van
opgaande balken, een zware eikeboom, nauwelijks van zijne schors
ontbloot en vooraan met een ijzeren ramshoofd beslagen.</p>
<p>Aan het achterst einde waren vele zelen gehecht en aan elk
dezer zelen stonden vele arbeiders en wapenknechten. Om te
beuken, moesten deze lieden achteruitloopen, den balk hoog uit
zijn evenwicht trekken en dan, op een sein of een woord, allen te
gelijk de zelen loslaten. Dan schoot de balk, om zijn evenwicht
te zoeken, vooruit tegen den torenmuur en verbrijzelde de steenen
en schokte het gebouw tot in zijne grondvesten.</p>
<p><!-- Page 490 -->Toen alles gereed was, gaf de koning zelf het
eerste sein. Wel was de schok geweldig en sprong het vuur uit den
verstaalden ramskop; maar de brokkelingen, welke hij van den muur
deed vallen, waren zoo weinig aanzienlijk, dat de koning met
ongeduld en mismoed het hoofd schudde. Nog drie of vier schokken
deed hij in zijne tegenwoordigheid beproeven, met even geringen
uitslag.</p>
<p>Dan betuigde hij zijne ontevredenheid aan meester Arnold; maar
deze, door zijne eerbiedige uitleggingen, deed den vorst
begrijpen dat de steen van den toren uitnemend hard was en daarom
de ram, ondanks zijne zwaarte, bij elken afzonderlijken slag zoo
weinig uitwerksel had. Het was evenwel slechts eene zaak van
tijd, en hij kon de verzekering geven, dat na twee of drie dagen
arbeids, de toren zou ten gronde liggen, indien de Kerels zich
niet vroeger in 's konings genade overgaven.</p>
<p>De vorst verwijderde zich half tevreden over deze verklaring,
en meester Arnold zette met ijver het begonnen werk voort; ja, om
zijne mannen moed in te boezemen, deed hij hun wijn bij volle
kannen schenken, en zong onder den arbeid een zeker lied, waarvan
de maat de bewegingen der beukers eenstemmig regelde. Gansch door
het dak van den refter beschut en door den wijn aangejaagd zongen
zij welhaast allen te samen en waren vroolijk als op eene
kermis.</p>
<p>Evenwel in den namiddag werd hunne vreugde eensklaps op eene
bloedige wijze gestoord ... Een geweldige slag en een
schrikkelijk gekraak liet zich hooren, en er viel een zwaar
voorwerp, als een rotsbonk, door het dak en door het welfsel.</p>
<p>Toen de verschrikte arbeiders door de stofwolk konden heenzien
bevonden zij dat drie hunner makkers verpletterd dood lagen en
vier of vijf met gebroken leden om hulp kermden.</p>
<p>Terwijl men naderde, om de dooden en gekwetsten op te rapen,
viel weder zulk voorwerp met ijselijk gebons op het dak, doch
ditmaal weerstond het welfsel, en het voorwerp rolde neder op een
keukendak, dat onder den slag instortte en een tiental
wapenknechten verpletterde of verwondde.</p>
<p>Er rees een algemeen noodgeroep in het klooster op, en al de
ridders en wapenknechten, die zich daar of in de Loove bevonden,
<!-- Page 491 -->grepen naar hunne wapens en liepen dooreen, als
waanden zij zich door eenen machtigen vijand verrast of
bedreigd.</p>
<p>Na eene wijl kwam de veldheer Gervaas Van Praet in het
klooster, om te vernemen wat er geschiedde. Hij vond meester
Arnold, met de armen overeen en als verbaasd nederziende op een
groot brok metaal, dat ten gronde lag.</p>
<p>Op des veldheer ondervraging, zeide Arnold:</p>
<p>"Het zijn ware duivels daarboven, mher Van Praet. Daar hebben
zij nu met mokers eene klok uit den toren aan twee stukken
geslagen en deze als dondersteenen ons op het lijf geworpen! Zie
het gat daar in het welfsel! Hoe zij zulke bonken metaal over de
gaanderij kunnen porren, dit weet God!<a name=
'FNanchor_87_87'></a><a href=
'#Footnote_87_87'><sup>[87]</sup></a>"</p>
<p>"En wat gaat gij nu beginnen?"</p>
<p>"Ha, veldheer, het voorzichtigste is ons werk voor heden te
laten steken, en gedurende den nacht naar middelen uit te zien om
het dak met balken te sluiten."</p>
<p>"Het is om schaamrood van te worden!" mompelde de veldheer
"Vijftig man die ons blijven tergen en ons zooveel spels leveren
als een groot leger! De koning zal wel ontevreden zijn, meester
Arnold, indien hij verneemt dat gij het beuken wilt staken."</p>
<p>"Wat mij betreft, ik ben bereid om het werk voort te zetten,
veldheer; maar de heer koning heeft mij bevolen de mannen zoo
weinig mogelijk in gevaar te brengen."</p>
<p>Er kwam een overste geloopen, en deze riep op verstoorden toon
tot Arnold:</p>
<p>"Welnu, meester, waarom staakt gij het werk? Ga voort, ga
poort, kost wat kost, de koning wil het zoo! Men zal u nog meer
wapenknechten zenden: de ram moet beuken, nacht en dag!<a name=
'FNanchor_88_88'></a><a href=
'#Footnote_88_88'><sup>[88]</sup></a>"</p>
<p>"'s Konings wil zal geschieden", antwoordde meester
Arnold.</p>
<p>Hij verliet de ridders, vergaderde de arbeiders en zeide hun
hoe <!-- Page 492 -->zij den ram wat zijdelings zouden trekken,
om niet onder de opening van het dak te staan.</p>
<p>Eene wijl daarna waren zij weder aan het werk, en beukte de
ram opnieuw met korte tusschenpoozen tegen den toren.</p>
<p>Waarschijnlijk hadden de Kerels geene klokken meer om naar
beneden te werpen, of waren deze te zwaar om te worden
verbrijzeld of verplet. Althans er verliepen ten minste twee uren
zonder dat de beukers door iets werden gestoord of bedreigd.</p>
<p>Wel was iemand hun komen zeggen dat men boven op de gaanderij
van den toren veel rook zag opgaan en vuren zag vlammen; maar
dewijl men niet raden kon wat de vijand daarmede in den zin had,
onderbrak men het werk van den ram daarom niet.</p>
<p>Buiten het klooster was men min gerust. De ridders die in de
Love waren, en zelfs de koning zagen met zekere bekommerheid naar
den toren en vroegen elkander wat toch die razende en
onuitputtelijke Kerels nu weder aan het uitvinden waren om hunnen
beslissenden val te vertragen.</p>
<p>De zaak was echter zeer eenvoudig. Toen de Kerels, na het
werpen der klok, den ram zijn werk hoorde hervatten, begrepen zij
dat zij door dit middel het dak, dat de Isegrims voor hunne
pijlen beschutte en aan hun gezicht onttrok, niet zouden kunnen
verbrijzelen. Na eenige overweging waren zij dan op de gedachte
gekomen eene poging te doen om dit dak door het vuur te
vernietigen.</p>
<p>Zij brachten daartoe al het was, al het vet en zelfs de
weinige boter die hun overbleef te zamen. De zelen der klokken
hakten zij aan stukken en ontwonden en openden ze; lijnwaad,
zakken en zeildoeken werden bijgehaald.</p>
<p>Dan begonnen zij met hout, dat zij uit den toren braken, vuren
te stoken en de vette stoffen in ketels te smelten. Hierin
doopten zij al de bijgebrachte brandstoffen en legden ze
terzijde, totdat alles klaar zou zijn.</p>
<p>Het waren deze vuren en al deze bewegingen die de ridders en
den koning door het voorgevoel van eenig groot gevaar
bekommerden.</p>
<p>Nu waren de Kerels gereed tot het uitvoeren van hun
ontwerp.</p>
<p>Allen te gelijk hieven zij de ingevette brandstoffen boven de
<!-- Page 493 -->vuren, lieten ze goed vlammen en wierpen ze dan
naar beneden op het dak van het klooster, in zulke hoeveelheid,
dat ze daar in hoopen op elkander vielen en een groot gedeelte
van het dak met golvende vlammen overdekten.</p>
<p>Dan begrepen de ridders ten volle het inzicht en het doel
hunner hardnekkige vijanden: zij wilden al de geestelijke
gebouwen door den brand vernielen en dus de beukers en de
wapenknechten van alle beschutting berooven.</p>
<p>Een groot geroep rees op; de bevelen klonken verward door
elkander, en de oversten der Isegrims en der Franschen poogden
hunnen mannen het gevoel in te drukken dat men, ondanks alle
gevaar, moest pogen den brand te blusschen, wilde men niet den
ganschen burg in asch te zien vergaan.</p>
<p>De wapenknechten, evenals hadden zij op het slagveld tegen den
vijand te strijden, liepen in menigte naar boven met al wat water
kon bevatten, en sprongen door de zoldervensters op de daken.</p>
<p>Maar de Kerels, die zulks wel hadden voorzien, wierpen zoo
duchtig met steenen en schoten zoo onophoudend met hunne laatste
pijlen, dat een groot getal wapenknechten doorboord of
verpletterd werden en onder het slaken van doodskreten
nedervielen in het vuur zelf dat zij wilden blusschen.</p>
<p>De wind blies tamelijk sterk en hitste de vlammen aan<a name=
'FNanchor_89_89'></a><a href=
'#Footnote_89_89'><sup>[89]</sup></a>.</p>
<p>Dank aan wanhopige pogingen en ten prijze van vele
menschenlevens gelukten de wapenknechten er in den brand boven
den refter uit te dooven; maar op hetzelfde oogenblik sloegen de
vlammen met nieuw geweld uit het dak van een ander gedeelte des
kloosters ...</p>
<p>Dit geschiedde nog herhaalde malen. Toen men eindelijk den
brand geheel meester was geworden, lagen verscheidene daken
neergevallen; maar de Kerels hadden evenwel hun voornaam doel
gemist, aangezien het dak boven den beukram, dat men allereerst
had gebluscht, was behouden gebleven.</p>
<p><!-- Page 494 -->De koning van Frankrijk had dit gansche
schouwspel, van uit een venster der Love, met diepe verbittering
gevolgd. Hoe werd hij nu tegen de Kerels verbolgen, toen hij
onder zijne oogen zoovele gekwetsten zag wegdragen, alsof men
tegen een vijandelijk leger had slag geleverd! Hij zwoer zich op
die uitzinnige Kerels wreedelijk te wreken. Geen enkele zou het
schromelijkste lot ontsnappen: allen zouden den marteldood
sterven!</p>
<p>Toen hij de Loove tegen den avond verliet, herhaalde hij nog
deze onmeedoogende veroordeeling tot groote vreugd der Isegrims,
die aldus de verzekering kregen dat al de grondbezittingen,
zoowel van Robrecht Sneloghe als van de andere Erembalds, hun tot
belooning zouden worden uitgedeeld.</p>
<p>Den ganschen nacht bleven de Franschen en de Isegrims werkzaam
om de geledene schade zooveel mogelijk te herstellen en nieuwe
gevaren van dien aard te voorkomen. Het dak van den refter werd
overdekt met versche of natgemaakte ossenhuiden, en hier en daar
van binnen met balkwerk versterkt. Nog werden vele mannen door de
steenen of de pijlen der Kerels getroffen; maar het was een waar
gevecht, en niemand meende het te mogen ontwijken.</p>
<p>Reeds des anderen daags in den vroegen morgen begon de ram
zijn werk opnieuw.</p>
<p>Nog poogden de Kerels hunne vijanden door het werpen van zware
steenen of van brandstoffen te verontrusten; maar alles botste op
de vochtige ossenhuiden af, of verteerde zonder eenig uitwerksel.
Eindelijk, na alle mogelijke middelen te hebben beproefd erkenden
zij hunne onmacht en staakten hunne pogingen. Buiten vier of
vijf, die de wacht hielden, om nog de ridders en de wapenknechten
te treffen, die zich roekeloos onder hun bereik waagden, bleven
de Kerels van dan af gansch ondadig. Zij legden zich hier en daar
binnen ten toren ter ruste of luisterden in sombere
stilzwijgendheid op de holle slagen van den beukram, of keken
mijmerend in de verte over burg en stad naar het betreurde
Kerlingaland, als waanden zij nog dat van daar verlossing kon
komen.</p>
<p>Den derden dag moest het werk der beukers reeds verre
gevorderd zijn, want bij elken stoot van den ram beefde de toren
nu <!-- Page 495 -->op zijne grondvesten; schouwde men in de
hoogte, dan zag men op zulk oogenblik hoe het kruis en de haan op
de torenspits over en weder waggelden.</p>
<p>Nu begonnen de Kerels te vermoeden wat hunner vijanden inzicht
was. De schrikkelijke gedachte, dat men den toren kon doen
nederstorten, om hen allen onder de puinen te verpletteren,
ontstelde hen in den eerste; maar zij twijfelden nog aan de
mogelijkheid van zulk ontwerp; en moest het zich verwezenlijken,
welnu, zij waren bereid om dezen gruwelijken dood zonder klagen
te aanvaarden. Allen te zamen sterven, was in hunnen hachelijken
toestand nog een geluk.</p>
<p>Toen de avond van dien dag zichtbaar begon te dalen, werden
zij door den vijand zelven uit hunne onzekerheid getrokken. Een
wapenbode stuurde hun, in name des konings van Frankrijk, het
woord toe. Hij zeide hun, met vele bedreigingen, dat de ram reeds
bijna de helft van des torens voet had uitgebeukt, en dit gebouw
welhaast in gruis zou nederstorten. Al de Kerels zouden onder
zijne puinen worden begraven. Wilden zij zich op genade des
konings overgeven, men zou hen beneden laten komen; weigerden
zij, de beukram zou onmeedoogend zijn werk voltrekken. Men gunde
hun een vierendeel uurs.</p>
<p>Op dit voorstel antwoordden de Kerels met koele fierheid, dat
zij volstrekt weigerden zich over te geven, tenzij de koning en
de ridders hun de reeds meermaals uitgedrukte voorwaarden
toestonden. Weigerde men dit voorstel, het was een bewijs dat men
voornemens was, zonder vonnis hen te dooden, en in dit geval
stierven zij nog liever als vrije Kerels onder de puinen van den
toren.</p>
<p>De wapenbode sprak in naam des konings eene vermaledijding en
een doodvonnis tegen hen uit, en keerde dan terug naar de
Loove.</p>
<p>Onmiddellijk daarop begon men in het klooster met nieuwe
kracht te beuken, tot verre in den avond. Dan echter werd het
werk der vernieling gestaakt, ongetwijfeld omdat men vreesde den
toren onverwachts te zien instorten, en men wilde vermijden dat
zulks gedurende den nacht geschiedde.</p>
<p><!-- Page 496 -->Ondanks de ijselijkheid van het lot dat hen
dreigde, begaven de Kerels zich ter rust; en dewijl nu het bonzen
van den beukram hen niet stoorde, sliepen er velen zeer vast tot
in den morgen van den volgenden dag.</p>
<br>

<hr style='width: 65%;'>
<br>

<div class="center"><img src='images/496.png' width='400' alt=
'...het hoofd op de leuning der gaanderij gelegd.'><br>
 <i>...het hoofd op de leuning der gaanderij gelegd.</i></div>
<hr style='width: 65%;'>
<p>De zon was reeds sedert een goed uur boven de kim gerezen,
toen Robrecht ontwaakte. Hij voelde zijnen geest verzwaard door
den langen, loomen slaap, en stapte naar buiten, om op de
gaanderij eene verfrissching voor zijn neergedrukt gemoed te
zoeken.</p>
<p>Daar zag hij eensklaps aan den zuiderkant des torens Dakerlia
op eene houten bank in het stralend morgenlicht zitten. De maagd
had het hoofd op de leuning der gaanderij gelegd en hield de
oogen gesloten. Was zij onder de koesterende warmte der zon
ingesluimerd of mijmerde zij in vergetelheid van het verloren
geluk en van den akeligen dood die haar jong leven ging
verslinden?</p>
<p>Mher Sneloghe naderde tot op twee stappen van haar, bleef
<!-- Page 497 -->daar staan, vouwde de armen over de borst en
staarde zuchtend op zijne verloofde.</p>
<p>Welke eindelooze wereld van gedachten en herinneringen stormde
hem op dit oogenblik door de hersens! Alwat hij had gedroomd,
gehoopt, gevreesd, geleden, warrelde als een spokig gezicht hem
voor de oogen. Wat was toch de mensch in de handen Gods?
Zandkorrel dien het lot mede voert, evenals de wind een vlokje
stof! Hij, Robrecht, was de rijkste ridder van geheel
West-Vlaanderen geweest, hij had toebehoord aan een vrij land en
een edel geslacht. Hij was schoon en sterk geweest als man,
geacht en bemind als mensch. Hij had eene zuster gehad, zoet,
eenvoudig en lieftallig als eene duive. Zijne ziel had eene
zuivere, beminnende ziel ontmoet; de huwelijkszegen moest hen
onafscheidbaar vereenigen en hun leven tot een paradijs van
liefde en zoet genot herscheppen ... Eenige sombere dagen slechts
waren voorbij&mdash;en van dit alles bestond niets,&mdash;niets
meer! Kerlingaland was bezweken, de vrijheid, het erfdeel der
edele voorvaderen, verloren! Hij, die de gelukkige bruidegom der
aangebeden maagd moest worden, ging den dood vinden onder de
puinen van St-Donaastoren ... Van de Erembalds zou zelf in 's
lands geschiedenis niets overblijven dan eene gevloekte
gedachtenis! en dit alles tot boete eener afschuwelijke misdaad,
waaraan zij vreemd gebleven waren,&mdash;tot betaling der
bloedschuld van den moordenaar Burchard Knap!</p>
<p>Eene wijl bleef nog de blik des jongelings strak en dof, als
ware de denkingskracht in hem opgeschorst geweest.</p>
<p>Allengs nochtans vormde zich op zijne lippen een onduidelijke
glimlach, en hij hield de oogen met eene soort van treurige
bewondering op het gelaat van Dakerlia gevestigd.</p>
<p>Zij was toch zoo schoon en zoo ontzagwekkend, zijne verloofde,
die daar op den rand van den waggelenden toren lag te slapen als
een onnoozel kind dat sluimerd op de kruin van eenen vulkaan.</p>
<p>Waren Robrecht en zijne gezellen bleek, vermagerd, gekwetst,
vuil en gescheurd, Dakerlia had geheel het voorkomen der
gezondheid van den zielevrede en der zindelijkheid behouden.
Iedereen toch had gewedijverd om haar tegen de ongemakken van
hunnen schrikkelijken toestand te behoeden; en, hoe zij ook
wederstand <!-- Page 498 -->had geboden, haar voedsel toch was
niet verminderd geworden, en zelfs had men veel van het kostbare
drinkwater opgeofferd, om de Kerlinnen toe te laten, haar met al
de zorgen der netheid te omringen.</p>
<p>Dakerlia's wangen hadden nog iets van hunnen vorigen blos
behouden, haar aangezicht was zuiver en frisch gebleven. Haar zoo
op de leuning der gaanderij onder het zonnelicht ziende rusten,
zou men gewaand hebben eene teeder gekleurde roze te beschouwen,
die even door een storm uit het dal was gerukt geworden en boven
op eene naakte rots gevoerd.</p>
<p>Robrechts hart popelde van bewondering en liefde, terwijl hij,
van het gevoel der wezenlijkheid verdwaald, den blik op het zoet
gelaat zijner verloofde hield gevestigd; maar eindelijk toch
ontviel hem de tooversluier der begoocheling, en welhaast
sidderde hij onder den slag van bedroevende gepeinzen.</p>
<p>Zij ook, zij, Dakerlia, ging eenen akeligen dood sterven! Van
die schoonheid, van dat jong leven, van al die hoop op geluk zou
niets overblijven dan ... dan een verpletterd en verminkt lichaam
... ijselijk, gruwelijk!</p>
<p>Tranen schoten den ontroerden ridder in de oogen; maar hij
bedwong deze teekens der smart met geweld, en zette zich in
stilte nevens zijne verloofde.</p>
<p>Dakerlia ontwaakte en opende de oogen; zij aanschouwde
Robrecht eene wijl met eene soort van onbewustheid en glimlachte
dan helder, als stond er eene verheugende herinnering in haren
geest op.</p>
<p>"Gij lacht, Dakerlia?" murmelde de jonge ridder verbaasd, "Uwe
sterke ziel is dus boven alle vrees verheven?"</p>
<p>"Wat schoon, wat heerlijk gezicht!" riep de maagd met
begeestering uit. "Robrecht, ik heb mijn vader en uwe zuster
gezien ... gezien en omhelsd en gesproken!"</p>
<p>"Een droom, lieve, eene begoocheling ..."</p>
<p>"Neen, neen, meer dan dat; eene inspraak van God, een troost
in ons lijden, eene voorspelling van toekomende dingen!"</p>
<p>Robrecht haalde mismoedig de schouders op en zeide met eenen
zucht:</p>
<p>"Luister, luister, hoe de ram daarbeneden beukt; voel, Daker
<!-- Page 499 -->lia, hoe de toren siddert. Ziedaar, arme
vriendinne, de droeve wezenlijkheid!"</p>
<p>"Gij gelooft mij niet?" sprak de maagd, met een gelaat dat van
vreugde straalde, "Ik heb den toren reeds zien vallen ... Zoo zat
ik hier bij den rand der gaanderij: de ram beukte geweldiger nog
dan nu, de toren waggelde op zijne grondvesten en ging
nederstorten. Ik was vervaard en hief de handen biddend ten
hemel. Een Engel verscheen aan mijne zijde. "Vrees niet,
Dakerlia," zeide hij; "voor wie ongelukkig is of onrecht lijdt,
is de dood eene verlossing, een nieuw en beter leven." De goede
geest gaf mij moed en versterkte mij tegen den hachelijken stond.
Daar viel de toren met ijselijk gekraak; maar terwijl ik met de
puinen naar beneden stortte, greep de engel mij in zijne armen en
vloog met mij naar den hemel. In eene zaal, die verblindend
glansde van goud en licht, kwamen mijn vader en uwe zuster
juichend mij te gemoet geloopen en omhelsden mij met uitstorting
eener onzeglijke blijdschap. Tranen van geluk ontrolden onzen
oogen bij dit vroolijk wederzien. Onze vrienden Eggard Van
IJsendijke, Yorg Koevoet, uw oude oom, de proost, en nog velen
van de dappere gezellen die gesneuveld zijn, kwamen mij omringen
en drukten mij de handen. Eene treurnis slechts benevelde onze
vreugd; allen riepen wij: "Waar is Robrecht? Waar blijft de edele
Robrecht?" Ha, er ging tusschen ons een schallende jubelkreet op.
Daar kwaamt gij! Wij liepen met uitgestrekte handen u toe en
sloten u in de armen ... Dan overstroomde ons eensklaps een
stralend licht, en uit den schoot van dien gloed sprak de stemme
Gods zelve tot ons: "Robrecht, Dakerlia, zielen die op aarde hebt
bemind en geleden, weest vereenigd en gelukkig tot het einde der
eeuwen!" En dan, Robrecht, dan ben ik ontwaakt en heb u nevens
mij zien zitten. Het is een droom; ja, ja, een droom; maar hij
zal waarheid worden. Daarboven zullen wij eeuwig te zamen leven,
met mijnen vader, met uwe zuster, in Gods aanschijn!"</p>
<p>De jonge ridder had zich door de begeesterde taal van Dakerlia
tot begoocheling laten verleiden, en ook op zijne lippen was een
zoete glimlach verschenen; maar zoohaast zij ophield van spreken,
keerde hij tot het gevoel der wezenlijkheid terug en schudde met
treurigheid het hoofd.</p>
<p>"<!-- Page 500 -->Die schoone voorspelling kan u niet
verblijden?" murmelde de maagd. "Zoudt gij den dood vreezen,
Robrecht?"</p>
<p>"Voor mij niet, gij weet het wel", antwoordde hij. "Maar u te
zien sterven, Dakerlia, u, zoo jong, zoo onschuldig, zoo schoon!
Eilaas, het is eene ijselijke gedachte!"</p>
<p>"Vermits ik dit lot zonder beven aanvaard ..."</p>
<p>"Er is nog &eacute;&eacute;n middel, Dakerlia; en onze arme
gezellen zouden, uit liefde tot mij en tot u, er in
toestemmen."</p>
<p>"Alweder het voorstel dat ik reeds tienmaal heb
verstooten?"</p>
<p>"Inderdaad, lieve; maar ik smeek u, aanvaard het, uit
medelijden met mijne smart! Indien ik u gered mocht weten, ik
stierve met een gevoel van geluk, en ik zegende dan den dood als
eene weldaad. Laat mij doen: ik zal den koning onze overgaaf op
zijne genade voorstellen, indien hij zijn vorstelijk woord wil
verpanden dat men u in volle vrijheid naar Kerlingaland zal laten
vertrekken."</p>
<p>"Nimmer, nimmer! Ik weiger ..."</p>
<p>"Dakerlia!"</p>
<p>"Met u wil ik leven en sterven. Mijn droom zal waarheid
blijven."</p>
<p>"Wees niet onmeedoogend; uwe weigering maakt mij den dood tot
eenen galbeker."</p>
<p>"Ha, Robrecht, hoe is het mogelijk!" kreet het meisje met
verontwaardiging. "Gij wilt dat ik op aarde blijve na uw vertrek?
Bemint gij mij? Waarom dan wenscht gij dat ik blootgesteld worde
aan de vervolgingen van den verrader Disdir Vos? En wierd ik het
slachtoffer zijner boosheid, hoe zou uwe ziel zich beschuldigen
de oorzaak te zijn geweest mijner onzaligheid en mijner schande!
Ik ben eene Kerlinne: zuiver zal ik voor God verschijnen; ik wil
het recht behouden mijnen vader, uwe zuster en u zelven daarboven
in de armen te drukken ..."</p>
<p>Tot dan hadden de Kerels, die zich op de gaanderij bevonden,
volgens hunne gewoonte de samenspraak van hunnen overste met
jonkver Wulf ge&euml;rbiedigd, en waren zij aan de andere zijden
van den toren gebleven; maar nu kwam Ivo-de-Wolvenjager nader en
zeide:</p>
<p>"Mher Sneloghe, indien ik mij niet bedrieg, gaat daar beneden
<!-- Page 501 -->iets gewichtigs gebeuren. In de Hofstraat komen
een groot getal voorname poorters. Zij begeven zich in stoet naar
den burg, ongetwijfeld om den koning te spreken. Wat hun inzicht
is kunnen wij niet raden; maar zij doen verstaan dat zij over ons
gaan handelen."</p>
<p>Op dit oogenblik bereikten de poorters het middelplein van den
burg, en Robrecht hoefde slechts het hoofd over de leuning der,
gaanderij te buigen, om op den stoet neder te zien. Hem werden
insgelijks teekens gedaan, doch hij kon er geene andere
beduidenis aan toekennen, dan dat men waarschijnlijk eene laatste
poging bij den koning wilde wagen om levensgenade te bekomen voor
de arme Kerels, die andere door den val van den toren ellendig
zouden worden verpletterd.</p>
<p>Inderdaad, hij misgreep zich niet. De schepenen der stad,
vergezeld van wel veertig oversten der gilden en neringen, boden
zich op dit oogenblik voor de poort der Loove aan en verzochten
den koning te mogen spreken.</p>
<p>In de tegenwoordigheid des vorsten toegelaten en over de reden
hunner komst ondervraagd, zeide de voorschepen:</p>
<p>"Heer koning, de droeve mare dat men den toren van St-Donaas
gaat doen vallen heeft onze poorters zeer ontroerd. Op hun
aandringen komen wij uwe goedheid afsmeeken en, voor uwe voeten
neergebogen, u bidden dit oudste kerkelijk gebouw onzer stad te
willen sparen. Valt deze logge toren, dan zal hij niet alleen de
kerk en de proostdij verpletteren, maar nog daarenboven zonder
twijfel vele menschen dooden."</p>
<p>"Wij begrijpen wel, heeren, dat gij liever den toren zoudt
gespaard zien", antwoordde de vorst. "Maar gij hoopt zeker niet
'dat wij, koning van Frankrijk, ongestraft onze macht zullen
laten hoonen, of van hier zouden kunnen vertrekken zonder die
slechte, hardnekkige lieden tot overgaaf te hebben gedwongen? Te
lang heeft dit belachelijk spel geduurd; en, vermits er geen
ander middel is om die razende Kerels te doen bezwijken, zal de
toren vallen!"</p>
<p>"Gelieve de heer koning mij oorlof te geven om eene overweging
ootmoedig hem te onderwerpen", hernam de voorschepen. "Het getal
der Kerels op den toren is niet vijftig; wij meenen
<!-- Page 502 -->ons overtuigd te kunnen houden, dat zij niet
boven de dertig sterk meer kunnen zijn. Deze arme lieden zijn in
den oorlog gewikkeld geworden ten gevolge van eenen gruwelijken
moord waaraan geen hunner persoonlijk schuldig was."</p>
<p>"En Robrecht Sneloghe dan?" riep Disdir Vos, die met den
veldheer Grervaas en met andere ridders achter den koning
stond.</p>
<p>"De koning late mij toe het te zeggen", antwoordde de
voorschepen "mher Robrecht Sneloghe heeft door al zijne daden
bewezen dat hij vreemd is gebleven aan de misdaad en deze dieper
betreurt dan wie het zij; ja, hij heeft in het openbaar tranen
van deernis en rouw op het lijk van graaf Karel gestort en het
met gevaar des levens tegen schennis verdedigd. Is hij het niet
die den moordenaar heeft gedood<a name='FNanchor_90_90'></a><a
href='#Footnote_90_90'><sup>[90]</sup></a>?</p>
<p>Van allen die bekend zijn als hebbende deel aan de misdaad
genomen, is geen enkele meer op den toren; zij zijn gesneuveld,
gemarteld of gevlucht ... O, machtige koning van Frankrijk, kan
de onmiddellijke dood dezer ellendige lieden eenigen luister
voegen bij den glans van uwen roem? Zeker, de moord van onzen
graaf is een afschuwelijke aanslag; maar, heer koning, in uw
grootmoedig hart kan het gevoel der wraak slechts toegang vinden,
voor zooveel het nuttig of geheel rechtvaardig zij...."</p>
<p>"Hoe?" morde de vorst verwonderd. "Onze wraak tegen deze
overmoedige lieden zou niet rechtvaardig zijn? Hebben zij niet
genoeg onzer ridders en wapenknechten gedood of gekwetst?"</p>
<p>"Inderdaad, heer koning, en het is wel te betreuren; maar
indien uw edelmoedig hart het wilde aanzien als enkelijk geschied
tot hunne verdediging ..."</p>
<p>"Sa, begrijp ik het wel", viel de koning half vergramd uit,
"dan zoudt gij vermetel genoeg zijn om te wenschen en te
verwachten dat wij genade schenken aan deze lieden die ten minste
vrienden en handlangers der moordenaars zijn?"</p>
<p>"Neen, heer koning, genade niet; maar wij durven u smeeken hun
de voorwaarden toe te staan welke zij op hunne overgaaf
<!-- Page 503 -->stellen. Zij willen zich in de gevangenis
begeven en onderwerpen zich op voorhand aan de straf welke de
rechters, na hen gehoord te hebben, over elk hunner zullen
uitspreken. Zij vragen geene genade, zij eischen slechts
rechtvaardigheid. Zeker, grootmoedige vorst, zij zijn in dezen
oorlog uwe vijanden; hun lot is in uwe handen, en, wat gij ook
over hen gelieve te beslissen, elkeen moet met eerbied zich
onderwerpen aan uwen wil. Maar, hebben zij geen recht op uwe
genadigheid, wees dan toch den poorters dezer goede stad Brugge
goedgunstig en doe, op hun gebed, wat gij den Kerels zoudt
weigeren. Wij smeeken op de knie&euml;n uwe koninklijke
grootmoedigheid af! Spaar, spaar den toren en den tempel van
onzen grooten heiligen Donaas!"</p>
<p>Bij deze laatste aanroeping zonken al de schepenen en poorters
geknield ten gronde en bleven zoo, met neergeslagen blik, voor
den koning gebogen.</p>
<p>De vorst scheen gevoelig aan hunne hulde en aan hunne bede.
Hij keerde zich tot de ridders, waarschijnlijk om hen te
raadplegen over de beslissing welke hij geneigd was te nemen. De
Isegrims morden hevig; hunne gebaren konden laten gissen dat zij
den koning poogden over te halen tot het volstrekt verwerpen van
het verzoek der poorters.</p>
<p>Wat ook de indruk dezer korte samenspraak op des vorsten
gemoed ware geweest, hij wendde zich weder tot de schepenen en
zeide op minzamen toon:</p>
<p>"Staat op, heeren. Wat gij van ons vraagt is moeilijk toe te
staan. De Kerels sparen? Zouden dan al onze mannen, die zij
gedood hebben, ongewroken moeten blijven? Evenwel, wij zouden
indien het ons mogelijk ware den toren te behouden, ons gelukkig
achten, deze gelegenheid te vinden om den goeden lieden der stad
Brugge een hoog bewijs onzer bijzondere welwillendheid te geven.
Gaat tot uwe mannen, stelt ze gerust en zegt hun dat wij het werk
van den beukram zullen doen opschorsen, totdat wij met rijp
beraad hebben overwogen wat ons mogelijk is, ten believe der
poorters dezer goede stad Brugge te doen. Hebt vertrouwen ik hoop
dat wij den toren van St-Donaas zullen kunnen behouden."</p>
<p>Onder het uiten van dankzeggingen en met blij gemoed,
verlieten de schepenen en hun gevolg de Loove.</p>
<p><!-- Page 504 -->Het middelplein van den burg krielde van
volk, zelfs tot aan den voet van den toren; want ieder wist dat
de Kerels, sedert den dood van Burchard Knap, nooit meer op
ongewapende poorters schoten.</p>
<p>De schepenen deelden aan de menigte de goede woorden des
konings mede. Dit bericht ontlokte het volk een schallend gejuich
en, terwijl menige kreet van "Leve de koning!" in de hoogte
steeg, poogden eenige stoutere lieden met de Kerels te spreken en
hun door sterk roepen te doen verstaan dat er nog groote hoop op
verlossing voor hen was.</p>
<p>Maar nu traden eenige wapenknechten op het plein en dreigden
de poorters met gevangenis indien zij, tot de Kerels sprekende,
het gebod des konings overtraden.</p>
<p>Het duurde zeer lang eer men iets nieuws vernam. De toevloed
der menigte groeide immer aan, en met ongeduld wachtte een ieder
op het besluit des konings.</p>
<p>Eindelijk liep een blij gemor door het volk, dat zich opende
om eenen wapenbode en eenen bazuinblazer door te laten.</p>
<p>De bode, nadat men de aandacht der Kerels door een kort
geschal had opgewekt, riep hun toe:</p>
<p>"Op de bede der poorters van deze goede stad Brugge en om den
toren van St-Donaas te sparen, vergunt onze heer, de koning van
Frankrijk, u de voorwaarden op welke gij aangeboden hebt u over
te geven. Gij zult in de gevangenis geleid worden en daar
afwachten totdat rechters over uw lot uitspraak hebben gedaan.
Laat mij weten of gij deze gunst aanvaardt: ik wacht uw
antwoord."</p>
<p>Na eene wijl onder elkander te hebben geraadpleegd, riepen de
Kerels<a name='FNanchor_91_91'></a><a href=
'#Footnote_91_91'><sup>[91]</sup></a>:</p>
<p>"<!-- Page 505 -->Wij aanvaarden met vertrouwen in 's konings
woord!"</p>
<p>"Komt dan beneden!" zeide de bode. "Men zal den uitgang van
den trap vrijmaken en u in de kerk uwe wapens afnemen!"</p>
<p>"Het zij zoo!" antwoordden de Kerels.</p>
<p>Een lang gejubel klonk over het plein, en herhaalde malen
weergalmden er kreten ter eere van den Franschen vorst.</p>
<p>Ongetwijfeld hadden de Kerels nog druk te arbeiden om zich
eenen doorgang te banen tusschen al de hindernissen waarmede zij
tot hunne verdediging de torentrap hadden versperd.</p>
<p>Schier een uur verliep er, vooraleer een dof gebruis en een
koortsig gewoel onder de menigte aankondigden dat de Kerels
gingen verschijnen.</p>
<p>Inderdaad, uit de kerkpoort trad nu eene sterke wacht van
wapenknechten; daarachter stapten de Kerels, ten getalle van
slechts zevenentwintig man en drie vrouwen.&mdash;Zij waren
sedert meer dan veertig dagen in den burg opgesloten gebleven, en
hadden daarvan zestien dagen op den toren doorgebracht! Gedurende
deze lange tijdruimte hadden zij met onplooibaren heldenmoed zich
verdedigd tegen twee legers en tegen al de befaamde stormtuigen
van den burg van Gent!</p>
<p>Ook was het wel aan hun ellendig opzicht te zien wat zij
hadden doorstaan en geleden. Allen waren geel en mager, met
ingevallen wangen en weggezonken oogen. Velen droegen op
aangezicht en handen de roode litteekens van slecht geslotene
wonden; hunne kleederen waren vuil en hingen aan flarden. Ware
het niet hunne trotsche houding geweest, hadde niet uit hun
somber oog nog de vonk der onplooibare trotschheid ontschoten,
men zou voorzeker gewaand hebben eene bende verhongerde bedelaars
te zien.</p>
<p>Dakerlia alleen, met hare rijzige gestalte, hare bekoorlijke
wezenstrekken en reine, nette kleeding scheen eene koningin
tusschen eenen hoop noodlijdenden. Zij stapte aan Robrechts zijde
en verbaasde elkeen door den stillen, zoeten glimlach en door den
glans van fierheid die haar schoon gelaat verlichtte.</p>
<p>Ridders en wapenknechten boden als met eerbied eenen vrijen
doorgang aan deze heldhaftige vijanden, en bekeken hen zonder een
enkel hoonend woord te laten hooren of door eenig zegevierend
gebaar hen in hun ongeluk te bespotten.</p>
<p><!-- Page 506 -->Menig poorter, terwijl de arme Kerels hen
voorbijgingen, wischte zich eenen traan van medelijden en
bewondering uit de oogen.</p>
<p>Verre hoefden de gevangenen niet te gaan: het Gyselhuis, in
welks kerker men ze ging opsluiten, stond op den burg, schuins
over de proostdij.</p>
<p>Toen de Kerels binnen in het Gyselhuis gekomen waren, gebood
de overste der wachten, dat men de mannen in den grooten kerker
ter rechterzijde, en de vrouwen in de cellen ter linkerzijde zou
opsluiten.</p>
<p>Een angstschreeuw ontsnapte terzelfdertijd aan Dakerlia en
Robrecht en, als vreesden zij dat dit afscheid eeuwig zou zijn,
sprongen hun beiden de tranen uit de oogen.</p>
<p>Dakerlia hief met een plechtig gebaar den vinger ten hemel,
wees dus aan haren verloofde de baak der hoop en riep:</p>
<p>"Robrecht, Robrecht, er is een beter leven. Vaarwel, tot
wederziens daarboven ... mijn vader, Witta!"</p>
<p>"Vaarwel, dat God u bescherme!" murmelde de jonge ridder,
schier bezwijkende van smart.</p>
<p>De wapenknechten grepen de Kerels en de vrouwen bij de armen
en leidden ze naar de kerkers die hun waren toegekend.</p>
<h4>Voetnoten:</h4>
<a name='Footnote_87_87'></a><a href='#FNanchor_87_87'>[87]</a>
<div class='note'>
<p>"Zij sloegen de klokken aan stukken om daarmede hunne vijanden
te verpletten." GALB., p. 319.</p>
</div>
<a name='Footnote_88_88'></a><a href='#FNanchor_88_88'>[88]</a>
<div class='note'>
<p>"In zijne gramschap gebood de koning den toren spoedig omverre
te doen storten ... Onmiddellijk begonnen zij met ijzeren
werktuigen den toren van onderen uit te breken." GALB., p.
370.</p>
</div>
<a name='Footnote_89_89'></a><a href='#FNanchor_89_89'>[89]</a>
<div class='note'>
<p>"Zij wierpen kolen, gedoopt in pik, in was en in boter. Deze
kolen, zich hechtende aan de daken, deden vlammen ontstaan, welke
de wind aanblies, en die, zich uitbreidende, het dak naar alle
kanten verslonden." GALB., p. 354.</p>
</div>
<a name='Footnote_90_90'></a><a href='#FNanchor_90_90'>[90]</a>
<div class='note'>
<p>Den Maandag, 18 April, wierpen onze burgers zich weder
geknield voor den koning neder, en smeekten om genade voor
Robrecht. GALB., p. 370.</p>
</div>
<a name='Footnote_91_91'></a><a href='#FNanchor_91_91'>[91]</a>
<div class='note'>
<p>"De koning verleende aan de belegerden, volgens hunne vraag,
oorlof om van den toren te komen, dewijl het voordeeliger was dat
zij zich zelven overgaven zonder de belegeraars aan de gevaren
der Instorting bloot te stellen."</p>
<p>GALB., p. 371.</p>
<p>"Zij kwamen dus uit de kerk ten getalle van
zevenentwintig."</p>
<p>GALB., p. 371.</p>
<p>Volgens Galbertus werd de stad Brugge bij verraad ingenomen
den 9en Maart, en gaven de Kerels zich over den 19en April. Het
beleg had dienvolgens twee&euml;nveertig dagen geduurd</p>
</div>
<hr style='width: 65%;'>
<a name='XXVII'></a>
<h2>XXVII.</h2>
<br>

<p>Dakerlia zat gevangen in het Gyselhuis op den burg. Een enkel
verheven venstertje liet in haren engen kerker eenen flauwen
lichtstraal nederdalen, en men moest zijne oogen aan den
twijfelachtigen schemer, die er heerschte, gewend hebben,
vooraleer er de voorwerpen duidelijk te kunnen onderscheiden.</p>
<p>Ongetwijfeld wilden de vorsten of de ridders, die over het lot
der jonge Kerlinne beschikten, haar niet met de uiterste
strengheid behandelen; misschien was er iemand die haar
geheimelijk bescherm<!-- Page 507 -->de, want in haren kerker
stonden een paar stoelen en eene tafel en, in den duisteren hoek,
verre van het licht, had men eene soort van bed geschikt, om haar
eene gemakkelijke rustplaats te bezorgen.</p>
<p>Het was de vierde dag, nadat de Kerels van den toren waren
gedaald en zich in de handen hunner vijanden hadden overgegeven
op voorwaarde dat men hen door eene wettelijke rechtbank zou doen
onderhooren en vonnissen.</p>
<p>Dakerlia zat op haren stoel nevens de tafel en, met het hoofd
op de hand rustende, schouwde zij droomend in de ruimte.</p>
<p>De bewegingen haars gelaats getuigden dat velerlei gedachten
haar door den geest stroomden. Nu zweefde er een glimlach op hare
lippen, dan liep er eene angstige siddering haar door de leden of
bevochtigde een traan haar oog; dan weder hief zij den blik ten
hemel en vouwde de handen tot een gebed.</p>
<p>Wie haar dus gezien hadde, zou geraden hebben dat haar hart
over en weder vlotte tusschen hoop, schrik en medelijden. Waren
de rechters onpartijdige lieden,&mdash;mijmerde zij in zich
zelve,&mdash;dan zouden zij Robrecht wel eene straf opleggen,
omdat hij, ter vervulling van eenen onverbiddelijken bloedplicht,
den moordenaar Burchard had helpen verdedigen; zij zouden
misschien zijne goederen verbeurd verklaren, om de gierigheid en
den haat der Isegrims te bevredigen; maar zijne dood zouden zij
niet eischen, en hem in vrijheid laten gaan of hem uit het
graafschap bannen. Was de rijkdom wel noodig tot hun geluk? Hoe
arm Robrecht mocht worden en waar hij zich ook bevonde, zij zou
zijne echtgenoote zijn en haar leven toewijden aan het
verzachten, aan het verhelderen van zijn lot. Misschien zou zij
hem dan den geleden rampspoed kunnen doen vergeten, misschien
waren hun door den barmhartigen God nog schoone, vreedzame dagen
voorbewaard?</p>
<p>Bij zulke gepeinzen rees er een stille glimlach op hare lippen
en ontschoot eene vonk van vertrouwen aan hare vochtige oogen;
maar weldra versomberde eene kommervolle overweging haren geest.
Zouden de valschhartige Isegrims, in hunnen onverbiddelijken
wrok, de rechtbank niet doen samenstellen uit vijanden der
Kerels? Eilaas, dan zou een doodvonnis den armen Robrecht
treffen, en het zwaard des beuls zou dit edel en dierbaar hoofd
van het<!-- Page 508 --> bloedige kapblok doen rollen!</p>
<p>Schrikkelijke gedachte, die Dakerlia deed ijzen en haar eenen
angstkreet ontrukte ... Evenwel, haar beweegbaar en sterk gemoed
kwam onmiddellijk in opstand tegen de wanhoop; en dan bief zij de
oogen ten hemel, als om de plaats te zoeken waar hare ziel
welhaast met de ziel van Robrecht en met andere dierbare zielen
zou vereenigd zijn.</p>
<p>Zij bedwong op dit oogenblik hare ontsteltenis, en eene
uitdrukking van blijde verwachting beglansde haar gelaat. Het
gerucht van sleutels en zware stappen in den gang kondigde haar
aan dat Reinbert, de gevangenbewaarder, haar met het morgeneten
tijding van Robrecht ging brengen.</p>
<p>Reinbert, die nu de deur des kerkers opende en met eene kruik
en een weitebroodje in de hand binnentrad, was een reeds bejaarde
man, wiens gelaat niet van gevoeligheid getuigde; maar hij had
vroeger in den oorlog onder het bevel van mher Wulf gestaan, en
herinnerde zich met erkentenis den heldenmoed en de goedheid van
zijnen overste. Daarom behandelde hij nu zijne dochter in het
ongeluk met eerbied en genegenheid, en verschafte haar, niet
zonder gevaar voor zich zelven, wat haar lot in deze treurige
plaats kon verzachten.</p>
<p>"Jonkver Wulf", zeide hij bij zijne intrede, "ik heb hier
warme melk en van het fijnste brood dat er in Brugge te vinden
is. Dezen middag zal ik ..."</p>
<p>Maar Dakerlia, door haar ongeduld aangejaagd, onderbrak zijne
vriendelijke rede:</p>
<p>"Dank, dank; God zegene u, Reinbert, voor uwe goedhartigheid!
Hebt gij heden reeds mher Sneloghe gezien?"</p>
<p>"Ik heb hem gezien, jonkvrouw."</p>
<p>"En hoe vaart hij?"</p>
<p>"Wel, tamelijk wel."</p>
<p>"Gij zegt het zoo twijfelachtig! Treurt hij?"</p>
<p>"Ja en neen, jonkvrouw. Als hij tot zijne gezellen spreekt,
glanzen zijne oogen van mannelijke trotschheid, en hij boezemt
allen de verachting des doods in, met eene onweerstaanbare
welsprekendheid Sterven op zulke wijze dat men den onplooibaren
heldenmoed der Kerels tot den einde toe bewondere, schijnt zijn
eenige<!-- Page 509 --> droom en zijn eenig doel; maar zoohaast
hij het woord tot mij richt, wordt hij droefgeestig, en niet
zelden schieten hem dan tranen in de oogen."</p>
<p>"Waarom toch? Zegt gij hem bedroevende dingen, Reinbert?"</p>
<p>"Neen, jonkvrouw; maar mij spreekt hij immer van u, van u
alleen. Uw tegenwoordig lot, het lot dat u nog te wachten staat,
verschrikt hem. De tranen, welke hij met zooveel geweld op zich
zelven poogt te bedwingen, zijn tranen van medelijden en van
liefde."</p>
<p>Dakerlia zweeg eene wijl; een zucht ontsnapte haar en hare
oogen glinsterden van ontroering.</p>
<p>"Maar, Reinbert", vroeg zij in gedachten, "gelooft dan mher
Sneloghe, gelooven de andere Kerels dat men de doodstraf tegen
hen zal uitspreken?"</p>
<p>"Zij schijnen inderdaad weinig hoop op het behoud des levens
te koesteren", antwoordde de gevangenbewaarder, "en zij hebben
wel reden, dunkt mij, om zich vanwege hunne vijanden aan het
ergste lot te verwachten. Arme Kerels, hunne onzekerheid zal niet
lang meer duren!"</p>
<p>Door deze koele bevesting harer vrees verschrikt, hief
Dakerlia de handen in de hoogte en riep kermend uit:</p>
<p>"Genade, genade voor hem, almachtige God! Hij is onschuldig.
Ach, wreek den gruwelijken moord niet op hem. Laat hem leven, ik
zegen Uwen heiligen naam tot mijnen laatsten snik!"</p>
<p>"Jonkver Wulf, vertwijfel zoo niet", zeide de
gevangenbewaarder "Hoor mij aan, ik bid u. Worden de andere
Kerels ter dood veroordeeld, men zal naar alle waarschijnlijkheid
mher Sneloghe het leven sparen."</p>
<p>"Gij wilt mij troosten en poogt mij te bedriegen, uit goedheid
des harten!" murmelde Dakerlia ongeloovig.</p>
<p>"Neen, jonkvrouw, ik heb u reeds gezegd dat de schepenen en
voorname poorters niet ophouden bij den koning allerlei pogingen
aan te wenden om genade voor mher Sneloghe te bekomen.
Gisterenavond heb ik hier, in de groote zaal van het Gyselhuis,
twee ridders,&mdash;mher Gervaas Van Praet, die nu kastelein van
Brugge is geworden, en een Fransch overste van 's konings raad
over deze zaak hooren spreken en twisten. Uit hunne woorden kon
ik verstaan<!-- Page 510 --> dat de koning geneigd is om mher
Sneloghe in genade te ontvangen, en hij het reeds zou hebben
gedaan, indien de Isegrims hem tot nu toe niet hadden
wederhouden. Wie zal hier overwinnen de poorters of de
Isegrims?"</p>
<p>"De rechtvaardigheid of de haat?" mompelde Dakerlia.</p>
<p>"Men zal het waarschijnlijk heden nog weten, jonkvrouw."</p>
<p>"Heden?"</p>
<p>"Het gerucht loopt dat dezen morgen een gerechtshof van
daartoe door den koning aangewezen ridders in de Loove zal
vergaderen om de Kerels te vonnissen. Het is zeker dat er iets
gewichtigs gaat geschieden: de burg is sedert een paar uren vol
wapenknechten en eene menigte ridders hebben zich in de Loove
begeven Zelfs de Markt is overdekt met Fransche benden, die
gisteren met den nieuwen graaf uit Kerlingaland zijn teruggekeerd
..."</p>
<p>"Ons arm Kerlingaland is gansch onderjukt!" zuchtte de
maagd.</p>
<p>"Dit kon men wel voorzien, jonkvrouw. Zoo aangevallen door de
krijgsknechten van gansch Vlaanderen en van het groote Frankrijk
..."</p>
<p>"Ja, ja, en van God verlaten tot boete eener afschuwelijke
misdaad ..."</p>
<p>"Kon Kerlingaland slechts zijnen heldenmoed betoonen en dan
bezwijken ... Maar, wat mher Sneloghe betreft, jonkvrouw, hebt
gij alle redenen om te hopen. Hij zal ongetwijfeld voor het
gerechtshof der ridders zijne onschuld bewijzen, en de koning,
door de smeekingen der poorters tot mildheid gestemd, zal hem
genade schenken. Wie kan het weten? Misschien zult gij nog met
Sneloghe vreedzame en gelukkige dagen slijten ... Vaarwel,
jonkver Wulf; verneem ik iets gewichtigs, ik zal pogen een
oogenblik te vinden om het u te komen zeggen."</p>
<p>Onder het uitspreken der vurigste dankbetuigingen vergezelde
Dakerlia hem tot bij de deur.</p>
<p>Toen deze weder gesloten was, bleef de maagd langen tijd te
midden van den kerker staan, en overwoog wat de gevangenbewaarder
haar had gezegd. Zij kwam door hare gepeinzen tot het besluit dat
er inderdaad nog veel hoop op eenen gunstigen uitslag bestond;
haar gemoed was verlicht.</p>
<p>Zij ging tot de tafel, schonk de melk in eene kleine kom en
begon van <!-- Page 511 -->het brood te eten ...</p>
<p>Daar hoorde zij weder den sleutel in de deur steken. Zij stond
met blijdschap op en trad eenige stappen vooruit, in de
verwachting dat Reinbert terugkeerde, om haar eenig belangrijk
nieuws van Robrecht te brengen.</p>
<p>Toen de deur werd geopend, ontsnapte haar een kreet van
verschriktheid, en zij deinsde met eene uitdrukking van afkeer
terug naar de tafel, waar zij zich op den stoel liet
nederzakken.</p>
<p>Disdir Vos stond voor haar.</p>
<p>Op een teeken van hem ging de gevangenbewaarder uit den
kerker.</p>
<p>Haar met eenen bitteren grimlach in de oogen starende, zeide
Disdir Vos:</p>
<p>"Ik kom tot u uit edelmoed, uit medelijden; en gij, Dakerlia,
ik zie het wel, gij haat hem altijd even vurig, den mensch, die,
door loutere liefde tot u vervoerd, zich in gevaar bracht zijn
leven en zijne eer te verliezen."</p>
<p>"Verrader, verkooper van Kerlingaland!" morde de maagd.
"Voltrek uw verfoeilijk werk: doe hem sterven, den Kerel, wiens
edelheid, wiens trouw aan land en vrijheid uwe lage ziel moeten
beschamen!"</p>
<p>"Het is hij, het is Robrecht, niet waar", wedervoer Disdir Vos
met spottende koelheid, "die mij dus bij u heeft beschuldigd?
Niets kon Kerlingaland van den val behoeden. De ware oorzaak
dezer ramp is de langwijligheid, de lijdzame traagheid van den
proost Bertulf, van den kastelein Hacket, van Robrecht Sneloghe
en van alwie met hem den Kerels hebben belet tegen de Isegrims en
tegen den graaf het geweld der wapenen in te roepen, toen het nog
tijd was."</p>
<p>"Valsch, valsch!" kreet Dakerlia verontwaardigd. "De ware
oorzaak is de moord van graaf Karel, afschuwelijke misdaad,
waartoe gij, door uwen raad, hebt geholpen, en die ons God en de
gansche wereld tot vijanden heeft gemaakt!"</p>
<p>"Ik ben niet gekomen om daarover te twisten", zeide Disdir,
zich op eenen stoel nederzettende. "Mijn tijd is kort; hoor met
aandacht, jonkver Wulf, wat ik u te melden heb ... De ridders,
door den koning benoemd om mher Sneloghe en zijne gezellen te
vonniss<!-- Page 512 -->en, gaan in de Loove vergaderen. Het is
slechts veinzerij, om in schijn ten minste te voldoen aan de
voorwaarde door de Kerels op hunne overgaaf gesteld. Men zal
zelfs zich niet gewaardigen de Kerels te onderhooren. Allen
zullen worden veroordeeld tot den schrikkelijksten marteldood.
Gij schijnt mij niet te gelooven?"</p>
<p>"Ware het zoo, welnu, zij zouden sterven zonder beven!"
antwoordde Dakerlia. "Maar zulk vonnis is niet zeker; gij zoudt
nog kunnen bedrogen worden in uwen onverbiddelijken haat. Indien
de koning van Frankrijk genade wil schenken aan Robrecht?"</p>
<p>"De koning van Frankrijk?"</p>
<p>"Ja, de koning."</p>
<p>"Aldus, men heeft u hier veropenbaard wat er in de Loove
geschiedt?" mompelde Disdir Vos, het hoofd schuddende. "Gij
streelt u met eene ijdele hoop, Dakerlia. Wel schijnt de koning
geneigd om toe te geven aan de smeekingen der schepenen; maar de
veldheer, Gervaas Van Praet, in naam van al ds Vlaamsche ridders,
eischt den dood van mher Sneloghe, en de koning zelf heeft
betuigd dat hij zonder hunne toestemming geenen enkelen Kerel het
leven zal laten behouden. Hij is daartoe door zijnen eigen eed
verbonden. Robrecht zal dus sterven in de wreedste martelpijnen,
en zijn lijk zal onder de voeten der wapenknechten worden
vertreden ..."</p>
<p>"Mijn God, mijn God, zulk akelig lijden, zulke vernedering in
den dood!" kreet de maagd terugschrikkende. "Ach, kan niets,
niets het gruwelijk noodlot dan verbidden?"</p>
<p>"Ja, Dakerlia, gij alleen op aarde kunt Robrecht nog het leven
redden."</p>
<p>"Ik, o hemel!"</p>
<p>"Hem redden en hem de vrijheid terugschenken."</p>
<p>"Eilaas, gij bedriegt mij door eene valsche hoop; gij wilt mij
verrassen!" zuchtte de maagd, terwijl zij, gansch ontmoedigd, het
hoofd op de borst liet vallen.</p>
<p>"Ziet gij, Dakerlia", sprak Disdir Vos, "ik heb den veldheer
Gervaas Van Praet groote diensten bewezen. Hij is mij nog
daarvoor eene uitstekende belooning schuldig. Vraag ik van hem,
als kwijtsch<!-- Page 513 -->elding zijner belofte jegens mij,
levensgenade voor mher Sneloghe, dan zal hij zonder twijfel mij
mijne bede toestaan en den koning de goedwilligheid jegens
Robrecht aanraden. Zoudt gij mij dankbaar zijn, indien ik, alle
andere gunsten verzakende, de verlossing van Robrecht Sneloghe
als het eenige loon mijner zelfopoffering eischte?"</p>
<p>Dakerlia stond op en trad eenen stap vooruit; zij zag Disdir
aan met eenen smeekenden glimlach, die vriendschap of erkentenis
scheen te ademen.</p>
<p>Hij, door dien eersten straal van mogelijke genegenheid tot
hem verrast en ontroerd, greep Dakerlia's hand; maar als hadde
deze aanraking haar door een gevoel van afschuw tot bewustheid
van haren toestand teruggeroepen, de jonkvrouw ontrukte hem
sidderend hare hand.</p>
<p>"Gij blijft onverbiddelijk voor mij!" gromde Disdir gekwetst.
"Het zij dan zoo, vergiet gij zelve het bloed van Robrecht uit
haat tegen mij. Ik vertrek en ga het woord uitspreken dat hem een
doodvonnis moet zijn. Nog een uur en zijn trillend lijk zal op
het Zand, verminkt en verpletterd, door de wapenknechten met
voeten worden getreden ..."</p>
<p>Hij meende den kerker te verlaten; maar Dakerlia liep tot hem
en weerhield hem, terwijl zij bevend kermde:</p>
<p>"Disdir, Disdir, ach, wees barmhartig! Genade, genade voor
hem!"</p>
<p>"Genade voor hem?" morde mher Vos, zich omkeerende. "Gij
alleen, Dakerlia, kunt hem het leven nog redden; een enkel woord
van u is daartoe genoeg."</p>
<p>"Een enkel woord? Welk woord?" stamelde de maagd met angstig
vooruitzicht.</p>
<p>"Zeg, dat gij na het vertrek van Robrecht,&mdash;want indien
men hem het leven spaart, zal hij zeker gebannen
worden,&mdash;zeg, dat gij toestemt mij tot echtgenoot te
aanvaarden."</p>
<p>Een doffe schreeuw van afgrijzen ontsprong uit Dakerlia's
benauwde borst, en zij deinsde wankelend naar de tafel, waar zij
met de hand eenen steun zocht.</p>
<p>"Ik eisch niet", ging Disdir voort, "dat dit huwelijk in de
eerste maand voltrokken worde. Ik wil u den tijd gunnen om u aan
de<!-- Page 514 --> gedachte van dit nieuw lot te gewennen.
Beloof mij slechts op dit oogenblik, dat gij aan uwe liefde voor
mher Sneloghe verzaakt en laat mij de hoop dat ik u ten altaar
zal mogen leiden, zoohaast de herinnering aan uwe tegenwoordige
beproevingen genoeg zal verzwakt zijn, om in uw hart plaats voor
een ander gevoel te maken. Gij ziet het, ik ben toegevend tot het
uiterste; maar langer kan ik in dezen kerker niet blijven. Neem
een besluit: van dit opperst ja of neen hangt het leven van
Robrecht af. Zult gij mijne vrouw worden of niet?"</p>
<p>Dakerlia staarde hem aan met eenen zuren spotlach en met oogen
die eensklaps van heldhaftige trotschheid blonken.</p>
<p>"Gij antwoordt niet?" vroeg bij. "Gij veroordeelt dus Robrecht
tot den schandelijksten marteldood?"</p>
<p>"Uwe vrouw?" antwoordde de maagd. "Ik, Dakerlia Wulf, ik, eene
Kerlinne, uwe vrouw? Nooit, nooit! Doe ons allen sterven. God zal
mij daarboven met Robrecht, mijnen bruidegom, voor eeuwig
vereenigen. Ha, gij meent mij vatbaar voor vrees? Neen, neen,
onze onplooibare standvastigheid tot op het kapblok zal onze
vijanden nog verbazen en de verraders van Kerlingaland
beschamen!"</p>
<p>"Gij bedriegt u in uwe zinnelooze hoop, jonkvrouw", schertste
Disdir, wiens hart met woede en spijt was vervuld. "Men heeft mij
reeds uwe genade toegestaan; noch gij noch de andere gevangene
Kerlinnen zult sterven. Gij moet leven, leven om mijne vrouw te
worden!"</p>
<p>"Nooit, nooit!"</p>
<p>"Gij blijft in mijne macht; worstel zooveel gij wilt tegen een
onvermijdelijk noodlot, gij zult het onderstaan, met goeden wil
of tegen dank, ik heb het gezworen en ik herhaal u dien eed.
Vaarwel, Dakerlia; het bloed van mher Sneloghe valle terug op
haar die weigert hem door een enkel goed woord te redden. Ziet
gij mij hier terug, het zal zijn om u den dood van Robrecht aan
te kondigen."</p>
<p>Hij stapte uit den kerker, en zelfs toen de deur was gesloten,
hoorde hij nog het woord "nooit! nooit!" hem achternaklinken.</p>
<p>Eene uitdrukking van haat en gramschap deed zijne scherpe
lippen beven en, terwijl hij over het plein van den burg stapte,
mompel<!-- Page 515 -->de hij sombere bedreigingen tegen Robrecht
en zelfs tegen Dakerlia.</p>
<p>Voor de poort der Loove trok Disdir Vos zijn zwaard en meende
zich als overste aan het hoofd van een gedeelte der wacht te
stellen; maar zijn plaatsvervanger zeide hem dat het gerechtshof
reeds sedert eenigen tijd was vergaderd en de koning zelf daar
zooeven mher Gerhard Van Audenaarde met eenige wapenknechten had
gezonden om den gevangen Robrecht Sneloghe voor de rechtbank te
brengen.</p>
<p>Deze tijding bekommerde Disdir. Zou men de Kerels onderhooren?
Was de koning voornemens Robrecht genade te schenken en hoopte
hij, in de woorden van den jongen ridder het middel te vinden om
aan de smeekingen der poorters toe te geven? In alle geval, er
moest in de besluiten der ridders eene verandering gekomen zijn.
Indien men Robrecht Sneloghe ging sparen!</p>
<p>Disdir stak zijn zwaard in, gaf het bevel aan zijnen
plaatsvervanger over en trad binnen de Loove.</p>
<p>In de groote zaal, waar het gerechtshof zetelde, was een
gedeelte voorbehouden om den ridders toe te laten het uitspreken
van het vonnis bij te wonen.</p>
<p>Het was Disdir Vos gemakkelijk tot tegen de balie door te
dringen; maar hier dwong de tegenwoordigheid des konings hem tot
eerbied en tot stilte; en, hoe hij het ook vurig wenschte, hij
kon den veldheer Gervaas Van Praet, die tusschen de rechters
zetelde, niet naderen, en moest zich vergenoegen met hem, door
herhaalde wenken en door gebaren, tot onverbiddelijke strengheid
aan te drijven.</p>
<p>In het diepe der zaal, onder een kostbaar verhemelte van roode
zijde, zat de koning van Frankrijk, Lodewijk de Dikke; nevens
hem, aan de eene zijde, Willem van Normandi&euml;, de nieuwe
graaf, door hem benoemd, en aan de andere Gervaas Van Praet, die
om zijne uitstekende diensten tot de waardigheid van kastelein
van Brugge was verheven geworden.</p>
<p>Van wederkanten des troons zaten de rechters. Tusschen hen kon
men de heetste Isegrims, die onverbiddelijkste vijanden der
Kerels; ja zelfs Rambold Tancmar die, door den koning geroepen,
in Brugge was teruggekeerd.</p>
<p>Van zulke rechters was zeker geen onpartijdig vonnis voor de
Kerels te <!-- Page 516 -->verwachten; tenzij nochtans in geval
de wil des konings, stellig uitgedrukt, hen tot toegevendheid had
overgehaald; want zij waren den Franschen vorst genoeg
onderworpen om, zelfs tegen dank, een in schijn zachtmoedig
oordeel uit te brengen.</p>
<p>Op dit oogenblik doorliep eene siddering de leden van Disdir
Vos. Zijne herhaalde wenken en gebaren had mher Gervaas Van Praet
nu door een droevig schokschouderen beantwoord, als wilde hij
beduiden dat de zaak eene ongunstige wending had genomen, maar
dat hij zich onmachtig gevoelde om den wensch des konings langer
te weder streven.</p>
<p>Disdir meende door nieuwe teekens zijne afkeuring te betuigen
en den veldheer tot krachtdadigheid aan te manen; maar nu werd er
eene zijdeur geopend, en Robrecht Sneloghe, door eenige
wapenknechten geleid, verscheen te midden der zaal.</p>
<p>Elkeen aanschouwde in stilte den jongen ridder, wiens
gescheurde kleederen en uitgeholde wangen getuigden van alwat hij
had geleden gedurende het beleg der kerk en des torens.</p>
<p>Hij hield het hoofd rechtop en aanschouwde den koning en de
ridders met eenen rustigen blik die, alhoewel trotsch en
ontzagwekkend, toch niet van zekere zachte verduldigheid was
beroofd.</p>
<p>Een ridder, die nevens den graaf van Vlaanderen was gezeten en
hier het ambt van maarschalk vervulde, begon op een teeken des
konings den beschuldigde dus te ondervragen:</p>
<p>"Uw naam is Robrecht Sneloghe?"</p>
<p>De jonge ridder knikte bevestigend.</p>
<p>"Gij zijt een Kerel?"</p>
<p>"Ja, ik ben een Kerel!" antwoordde Robrecht, de stem met
fierheid verheffende.</p>
<p>"En gij beweert een vrij man te zijn?"</p>
<p>"Onze voorvaderen waren vrijgeboren lieden, en evenals zij
komen hunne zonen vrij ter wereld."</p>
<p>"Gij hoort toe aan het maagschap der Erembalds?"</p>
<p>"De proost van St-Donaas was mijn oom."</p>
<p>"Een Erembald, Burchard Knap, heeft den gruwelijksten moord
gepleegd op den wettigen graaf van Vlaanderen, Karel van
Denemarken?"</p>
<p>"Het is waar."</p>
<!-- Page 517 -->
<p>"Gij zijt beschuldigd, ten minste door uwen raad tot de
ijselijke misdaad te hebben geholpen."</p>
<p>"Wie tegen mij getuigt is een valschaard", antwoordde
Robrecht. "Ik eerbiedigde graaf Karel als eenen vriend mijns
vaders zaliger, en had nooit de hoop verloren dat hij den Kerels
rechtvaardigheid zou laten wedervaren. Bij zijnen dood heb ik
tranen van rouw en medelijden gestort, en ik heb niet opgehouden
mijnen afschuw voor zijne moordenaars te betuigen."</p>
<p>"Gij hebt integendeel den moordenaar tegen de Vlaamsche
ridders en zelfs tegen den koning van Frankrijk verdedigd."</p>
<p>"Inderdaad; maar het is voor de Kerels een bloedplicht, hunne
magen bij te staan en tegen alle geweld te verdedigen, zoolang
niet eene wettelijke vierschaar over het verbreken heeft
gevonnist."</p>
<p>"Dit is alles wat gij tot uwe verdediging hebt in te
brengen?"</p>
<p>"Anders niet dan dat ik onschuldig ben aan den moord van graaf
Karel en zelfs ten prijze van al mijn bloed de afschuwelijke
misdaad, die den val van mijn vaderland heeft veroorzaakt, hadde
willen beletten."</p>
<p>De maarschalk zag op naar den koning om hem te berichten dat
de ondervraging was ge&euml;indigd en zijne bevelen in te
roepen.</p>
<p>Na eenige woorden met den graaf en met Gervaas Van Praet te
hebben gewisseld, verhief de Fransche vorst de stem en richtte
zich tot Robrecht Sneloghe.</p>
<p>"Gij hebt tienmaal den dood verdiend", zeide hij. "Te Veurne
naamt gij als aanleider een werkelijk deel aan eene samenspanning
tot opstand tegen uwen wettigen graaf; in dezen burg hebt gij
weken lang den moordenaar en zijne aanhangers verdedigd, en gij
zijt meer dan anderen de schuld dat er zooveel kostbaar bloed is
moeten vergoten worden, om wraak te nemen over den dood van graaf
Karel. Gaven wij slechts gehoor aan onzen plicht, wij zouden u
onmiddellijk tot den pijnlijksten dood moeten veroordeelen; maar
de gebeden en smeekingen der goede lieden van Brugge doen ons tot
zachtmoedigheid jegens u overhellen. Wij zijn bereid u het leven
te schenken, op voorwaarde dat gij hier in het openbaar erkennet
dat de Kerels geene vrijgeboren lieden zijn, e<!-- Page 518 -->n
gij verklaret in alle geval, voor u en uw geslacht de vrijheid te
verzaken<a name='FNanchor_92_92'></a><a href=
'#Footnote_92_92'><sup>[92]</sup></a>".</p>
<p>Een stille glimlach bewoog Robrechts lippen.</p>
<p>"Ik mij dienstbaar erkennen? Het juk der slavernij voor mij en
mijn geslacht aanvaarden? Onmogelijk, heer koning, liever
twintigmaal den dood dan zulke vernedering, dan zulke schande.
Mijne voorvaderen zien uit den hemel op mij neder; zij zullen
daar niet te blozen hebben over de lafhartigheid van hunnen
zoon."</p>
<p>"Zinnelooze!" riep de koning, over zulke koele hardnekkigheid
verbaasd, "gij wilt mij dus dwingen u in de handen der beulen te
leveren?"</p>
<p>Robrecht zweeg.</p>
<p>"Spreek een goed woord; de koning wenscht u het leven te
sparen", zeide hem Willem van Normandi&euml;.</p>
<p>"De koning kan mij niet redden", antwoordde Robrecht. "Er is
eene hoogere macht dan de zijne."</p>
<p>"Waarom? Wat wilt gij zeggen?" vroeg de graaf met
verwondering.</p>
<p>"Omdat God zelf heeft beslist dat ik en mijne dappere gezellen
moeten sterven tot boete voor de snoode misdaad van Burchard
Knap. Na onzen dood zal de Heer des hemels misschien verzoend
worden en zijne wrekende hand oplichten van Kerlingaland."</p>
<p>"Kerlingaland heeft zijne vrijheid beslissend verloren en zal
nimmer opstaan uit de dienstbaarheid!" morde Rambold Tancmar, met
eenen zegevierenden spotlach.</p>
<p>Robrecht hief eensklaps het hoofd op en, terwijl zijne oogen
van ontroering glansden, sprak hij met luider stemme:</p>
<p>"Menschen kunnen bezwijken, een volk kan neergedrukt worden
voor eenigen tijd;&mdash;wij Kerels hebben dit lot reeds dikwijls
onderstaan,&mdash;maar wat niet kan versmacht worden, wat niet
kan sterven,<!-- Page 519 --> is de vrijheid. Wat gij ook
aanwendet om die ingeboren zucht der bewoners van Vlaanderen uit
te roeien, zij zal immer, als een onuitdoofbaar vuur opnieuw
ontvlammen en eindelijk hare vijanden verslinden. Uit het bloed
der martelaars zelven zal de verlossing opdagen, en eens zullen
de zonen van het volk, dat gij nu met voeten treedt, u dwingen
tot eerbied voor zijn aangeboren recht ... Doet met mij naar uwen
wil, ik ben bereid!"</p>
<p>Vooraleer hij deze laatste woorden had kunnen uitspreken,
waren van alle kanten wraakkreten tegen hem opgegaan, en de
meeste ridders riepen woedend:</p>
<p>"Ter dood, ter dood, de onbeschaamde!"</p>
<p>Maar de koning, door een teeken zijner hand, legde hun de
stilte op en zeide:</p>
<p>"Heeren, mij behoort het na beraadslaging der rechtbank over
het lot van den beschuldigde te beslissen. Men voere hem terug
naar de gevangenis!"</p>
<p>Mher Sneloghe werd ter zaal uitgeleid en door de wapenknechten
in den grooten kerker gebracht, waar de andere Kerels, sedert
zijn vertrek, niet zonder angstige nieuwsgierigheid zich vroegen
wat toch zijn wedervaren voor het gerechtshof zou zijn.</p>
<p>Hij verhaalde hun hoe de koning van Frankrijk hem de genade
des levens had aangeboden, op de enkele voorwaarde dat hij de
Kerels als in dienstbaarheid geboren erkende, en verklaarde voor
zijn geslacht alle aanspraak op vrijheid te verzaken.</p>
<p>"Het is dus de dood ... de onvermijdelijke dood!" mompelden
zijne gezellen.</p>
<p>De meesten schenen bij deze schrikkelijke overtuiging
geenszins ontsteld. Slechts eenigen, die ongetwijfeld eene vrouw
of kinderen of andere geliefde wezens zouden achterlaten, bogen
het hoofd en zonken weg in eene sombere mijmering.</p>
<p>Het bleek evenwel schier onmiddellijk dat geen hunner, ware
het zelfs om meer dan &eacute;&eacute;n dierbaar leven te redden,
zich bekwaam gevoelde tot het aanvaarden der eeuwige slavernij.
Werden zij voor de rechtbank geroepen, zij zouden den koning en
den Isegrims hetzelfde koel en trotsch antwoord geven, dat zij
uit den mond van mher Sneloghe hadden bekomen. Zij wisten wel dat
dit waar<!-- Page 520 -->schijnlijk hun doodvonnis zou zijn;
maar, zooals Robrecht het zeide, hun bloed moest vlieten als een
boetoffer, om den vertoornden God met Kerlingaland te
verzoenen.</p>
<br>

<hr style='width: 65%;'>
<br>

<div class="center"><img src='images/520.png' width='400' alt=
'Robrecht hief eensklaps het hoofd op....'><br>
 <i>Robrecht hief eensklaps het hoofd op....</i></div>
<hr style='width: 65%;'>
<p>Zij besloten, als ware Kerels, onverschrokken en met eenen
glim van misprijzen op de lippen, alles te onderstaan, zelfs de
wreedste martelingen. Niemand hunner zou de minste klacht slaken,
noch eenige acht op de scheldwoorden of verwijten hunner vijanden
slaan. Ja, zij verbonden zich jegens elkander door eene plechtige
belofte, in het uur des doods zich gansch gevoelloos te toonen en
geen enkel woord te spreken, ten einde de verdrukkers van
Kerlingaland door hunne koele hardnekkigheid te beschamen. Zij
zouden zelfs niet hoorbaar bidden, en slechts op het laatste
oogenblik hunne ziel in den grond des harten Gods bevelen, voor
hem getuigende, dat zij wilden sterven als zoenoffers voor het
heil <!-- Page 521 -->en de vrijheid van Kerlingaland.</p>
<p>Met ongeduld wachtten zij nu dat men hen voor de rechtbank
riepe; maar wel een gansch uur ging er voorbij zonder dat zij
iemand zagen verschijnen.</p>
<p>Robrecht Sneloghe stapte met aangejaagdheid over en weder, om
de wreede ontroering zijns harten meester te blijven. Dakerlia
zweefde voor zijne oogen; zijne lippen murmelden een treurig en
pijnlijk vaarwel. Hij zou haar wellicht niet meer zien op aarde!
Maar bij zulk gepeins voelde hij dat er tranen in zijne oogen
wilden opwellen, en hij sprak eene vuriger taal nog tot zijne
makkers, opdat de invloed zijner eigene woorden zijne treurende
ziele de macht leende om niet onder het gewicht der smart te
bezwijken.</p>
<p>De kerker werd eindelijk geopend, en een overste, door
wapenknechten vergezeld, riep bij name Ivo-den-wolvenjager en
Benkin-den-schutter op, om hem voor de rechtbank te volgen.</p>
<p>Men drukte den geroepenen de handen en herinnerde hun de
gedane belofte tot onplooibaren moed.</p>
<p>Ivo en Benkin volgden de wapenknechten, wel besloten den
koning en den Isegrims door hunne manhaftige taal te toonen dat
tusschen den dood en de slavernij een Kerel niet in zijne keus
kon aarzelen.</p>
<p>Buiten het Gyselhuis gekomen, vonden zij daar nog andere
wapenknechten, aan wier hoofd Disdir Vos als overste zich bevond.
Zij werden te midden der wacht gesteld en over het plein
geleid.</p>
<p>Hun scheen het zonderling dat de poorten van den burg gesloten
waren en men geenen enkelen poorter bemerkte. Bijna gansch het
plein was overdekt met gewapende benden.</p>
<p>Wat ging hier geschieden? Zou men, nog denzelfden dag en
binnen den burg hen ter dood brengen? Alles kondigde het hun aan.
Deze gedachte deed hen zwijgen en, zelfs toen Disdir Vos met
barschheid Ivo-den-wolvenjager voortstuwde, sprak deze geen
woord, ofschoon hij den verkooper van Kerlingaland kende en zijn
hart van spijt en verontwaardiging overstroomde.</p>
<p>Men bracht de twee gevangenen in de kerk van St-Donaas; zij
meenden, zooals het in dien tijd nog geschiedde, dat de koning en
<!-- Page 522 --> de ridders in den tempel zouden vergaderd zijn;
maar nauwelijks waren zij onder de poort doorgetreden, of op een
sein van Disdir Vos grepen een tiental wapenknechten hen aan en
bonden hun de handen op den rug.</p>
<p>Daar traden van onder de zijbeuk vier ongewapende mannen, wier
opgestroopte mouwen en gespierde armen getuigden dat zij gereed
waren tot het volvoeren van een werk dat lastig kon zijn en
geweld vorderen. Waren zij de beulen, die de Kerels moesten
martelen?</p>
<p>Inderdaad, degene die onder hen de meester scheen, vatte
Ivo-den-wolvenjager bij den schouder en duwde hem naar de trap
van den toren, terwijl hij zeide:</p>
<p>"Makkers, alle tegenstand is nutteloos; gij zijt veroordeeld
tot den dood en moet sterven."</p>
<p>Een scherpe glimlach van misprijzen was het eenige antwoord
der Kerels, en zij volgden hunne beulen op de trap zonder den
minsten onwil te toonen.</p>
<p>Toen zij de groote gaanderij hadden bereikt, leidde men hen
tegen de leuning naar den kant die over de opene achterplaats van
het klooster uitzag.</p>
<p>"Beveelt uwe ziel aan God", morde de beul, "en haast u!"</p>
<p>Hij wees naar beneden en zeide:</p>
<p>"Ziedaar voor u de weg der eeuwigheid!"</p>
<p>Men zou dus de arme Kerels van den toren naar beneden werpen
en zij zouden daar op de vloersteenen, met hoofd en leden
verbrijzeld, een akelig einde vinden!</p>
<p>Wel doorliep eene ijskoude siddering de aders der gevangenen,
toen zij den blik nederstuurden in den afgrond die hen
aangrijnsde als een hongerig graf; maar zij bedwongen den opstand
hunner menschelijke natuur tegen den dood, hieven de handen tot
God en spraken in stilte het gebed, waardoor zij Hem hun bloed en
hun lijden tot zoenoffer voor hun vaderland en voor de vrijheid
aanboden.</p>
<p>De beul boog zich over de leuning der gaanderij en blikte naar
beneden. Waarschijnlijk zag hij daar eenige wapenknechten over en
weder loopen; want hij riep uit al zijne kracht:</p>
<p>"Van onder! van onder!"</p>
<p>Dan, door zijne drie struische makkers geholpen, greep hij
<!-- Page 523 -->Benkin-den-schutter om de lenden, hief hem boven
de leuning en smeet hem in de ruimte ...</p>
<p>"Nu gij!" morde hij, de handen tot Ivo-den-wolvenjager
uitstekende om hem te grijpen; maar Ivo sprong met eenen
schaterlach over de leuning en riep, terwijl hij reeds in de
ledige ruimte nederzonk:</p>
<p>"Vrij, vrij tot in den dood!"</p>
<p>Disdir Vos, die tot dan een weinig terzijde was gebleven en de
wreede strafpleging had bijgewoond zonder er eenig werkelijk deel
aan te nemen, naderde nu tot den rand der gaanderij en schouwde
op de opene plaats van het klooster. De lijken der twee Kerels
lagen daar verbrijzeld; geen lid verroerde nog aan hen ..., de
beulenknechts, die de verminkte lichamen kwamen wegnemen,
sleepten er mede langs den grond als met voorwerpen waarin nooit
eenig leven had gewoond.</p>
<p>Een verwijderd gebruis en onduidelijke galmen deden hem den
blik over de stad richten. Hij zag de markt en alle omliggende
straten overdekt met Fransche krijgsknechten en, daarachter in de
verte, de poorters, die de handen ophieven, als riepen zij nog om
genade voor de ongelukkige Kerels, manhaftige verdedigers der
bedreigde volksvrijheid.</p>
<p>Nauwelijks waren er eenige minuten verloopen, of men bracht
twee andere Kerels op den toren en smeet ze, zonder hun meer dan
een oogenblik tot bidden te gunnen, over de leuning ... en daarna
weder twee, en nog twee, en zoo voorts, totdat er reeds twintig
den vloer der opene plaats van het klooster met hun bloed hadden
geverfd<a name='FNanchor_93_93'></a><a href=
'#Footnote_93_93'><sup>[93]</sup></a>.</p>
<p>Allen waren gestorven zooals zij het hunnen gezellen hadden
beloofd: zonder tegenstand, zwijgend en onverschrokken en met
eenen koelen glimlach op den mond. Hadden sommigen geweend bij de
gedachtenis aan vrouw of kinderen, hunne tranen hadden in het
binnenste van hun verscheurd hart gevloeid, en niets had hunne
ontroering voor het oog hunner beulen verraden.</p>
<p>Op dit oogenblik kwam er een dienaar van den gevangenbewaarder
op de <!-- Page 524 -->gaanderij. Tot Disdir Vos naderende,
fluisterde hij hem iets in het oor dat hem scheen te verrassen en
diep te treffen; ja, het lokte eenen blijden glimlach op zijne
lippen.</p>
<p>Disdir wenkte eenen overste, die onder hem de wacht gebood, en
zeide hem iets aangaande Robrecht Sneloghe. Dan volgde hij den
dienaar, daalde met hem de trap af en begaf zich met groote
stappen naar het Gyselhuis, waar hij den kerker van Dakerlia deed
openen.</p>
<p>"Gij hebt mij doen roepen, jonkvrouw?" zeide hij.</p>
<p>De maagd, wier oogen rood waren van tranen, kwam hem te gemoet
geloopen en kreet met saamgevoegde handen:</p>
<p>"Disdir, Disdir, hij is dood?"</p>
<p>"Nog niet, jonkvrouw", was het antwoord.</p>
<p>"O, red hem, red hem!"</p>
<p>"Onmogelijk, het vonnis is geveld, ik ben onmachtig."</p>
<p>"Hij moet sterven?"</p>
<p>"Straks."</p>
<p>"Mijn God, mijn God, men zal hem van den toren werpen, niet
waar?"</p>
<p>"Wie heeft u dit gezegd, jonkvrouw?"</p>
<p>"Ach, ik weet het; reeds tien onzer arme broeders zijn
dood."</p>
<p>"Reeds twintig, Dakerlia. Het is te laat!"</p>
<p>"Dus geene genade meer voor hem?"</p>
<p>"Geene; de koning zelf heeft hem veroordeeld."</p>
<p>Dakerlia deinsde een paar stappen achteruit; de bleekheid des
doods ontverfde haar gelaat en zij sidderde in al hare leden, als
hadde eene diepe vrees haar aangegrepen. Misschien schrikte zij
terug van hare eigene gedachten; want zij deed zichtbaar geweld
om hare ontsteltenis te bedwingen.</p>
<p>Eensklaps viel zij geknield neder en, de handen tot Disdir Vos
opheffende, kreet zij:</p>
<p>"O, ik smeek u, wees medelijdend voor mij! Gun mij eene
genade, eene enkele; ik zal u daarvoor dankbaar zijn mijn leven
lang!"</p>
<p>"Welke genade? Het is te laat, zeg ik u!"</p>
<p>"Neen, neen; hij sterve, vermits het wreede noodlot zijnen
dood eischt; maar, Disdir, laat mij hem vergezellen, hem troosten
tot he<!-- Page 525 -->t einde!"</p>
<p>Verwonderd over deze zonderlinge vraag, schudde Disdir
weigerend het hoofd.</p>
<p>"Ach, dat het mij vergund weze jegens hem ook dezen laatsten
plicht der liefde te vervullen!" riep Dakerlia, tot Disdir op de
knie&euml;n voortkruipende. "Ik zal u dankbaar blijven voor deze
weldaad ... en, wie weet, wie weet?... indien ik daardoor de
overtuiging kon bekomen dat er goedheid in uw harte ligt!"</p>
<p>Bij het uitspreken dezer woorden schouwde zij Disdir in de
oogen met eenen blik zoo biddend en zoo vriendelijk, dat hij er
tot in de ziel door werd ontroerd. Dakerlia zou hem kunnen
beminnen? Gaven niet hare woorden hem die hoop? Straalde niet uit
hare oogen de belofte dat zij zou pogen hare dankbaarheid tot een
zoeter gevoel te laten vergroeien?</p>
<p>Hij reikte de maagd de hand, hief haar op en zeide:</p>
<p>"Dakerlia, ik wil, ofschoon het gevaarlijk voor mij kan
worden, u de genade toestaan die gij zoo verleidend van mij
afsmeekt."</p>
<p>"Dank, dank, Disdir!" murmelde zij.</p>
<p>"Maar op de strenge voorwaarde dat gij u stil houdet en geen
gerucht maket. Vergezel Robrecht tot op den toren, vermits gij
het zoo vurig wenscht; spreek hem aan, steun zijnen moed; maar
blijf bedaard en wek niet te veel de aandacht der wapenknechten
op. Bij de minste ontstuimigheid in de uitstorting uwer
droefheid, zal ik mij verplicht zien u naar den kerker te doen
terugleiden."</p>
<p>"Ik zal bedaard blijven. O, dank, Disdir, voor uw medelijden,
voor uwe toegevendheid!"</p>
<p>"Volg mij dus, Dakerlia, en wees uwe belofte getrouw, heden en
in de toekomst."</p>
<p>De maagd stapte achter hem uit den kerker. Was haar uiterste
droefheid veinzerij geweest? Nu glimlachte zij geheimelijk, en
eene vonk van zegevierende blijdschap glinsterde in hare
oogen.</p>
<p>Evenwel, toen zij op het plein trad, ontsnapte haar een
versmachte angstkreet en zij verbleekte van schrik.</p>
<p>Daar zag zij haren verloofde, met de armen op den rug gebonden
tusschen eenige wapenknechten staan. Zij ging met wankelende
stappen tot hem, blikte hem diep in de oogen en meende te
spreken, doch de stem verkropte in hare keel.</p>
<p>"Dakerlia, o, Dakerlia", zuchtte Robrecht, "ik smeek u, spaar
mij het <!-- Page 526 -->gezicht uwer smart! Laat mij den moed om
als een Kerel te sterven! Vaarwel, mijn uur is gekomen ..."</p>
<p>De maagd liet haar hoofd op zijne borst vallen en murmelde zoo
zacht, dat hij alleen het kon hooren:</p>
<p>"Blijf sterk, Robrecht. Sterven is voor ons geboren worden tot
een nieuw leven. Heden nog zullen wij vereenigd zijn voor eeuwig
in Gods schoot. Ik wil u volgen tot het laatste oogenblik. Stel u
niet tegen mijnen wensch ... Moed, moed! Der Kerlen vijanden
moeten u bewonderen tot in den dood!"</p>
<p>Zij deed eenen stap terug; want op een bevel van Disdir Vos
hadden de wapenknechten mher Sneloghe bij den schouder gegrepen
en stuwden hem nu over het plein voort.</p>
<p>Dakerlia ging nevens hem, en wanneer hij een treurigen blik
tot haar richtte, hief zij hare vochtige oogen met eene genster
van begeestering ten hemel, als om het vrije vaderland der zielen
aan te wijzen.</p>
<p>Te midden zijner wacht stapte Robrecht met opgeheven hoofd en
koele beradenheid voort. Zijn blik was evenwel onvast en
wijfelend, en zoozeer scheen hij vreemd aan alles wat rondom hem
geschiedde, dat hij niet meer acht op de tegenwoordigheid van
Disdir Vos scheen te slaan, dan of hij hem ooit hadde gekend. Al
zijne denkingskracht was in een enkel gevoel verslonden. Dakerlia
had gezegd: "heden nog zullen wij daarboven vereenigd zijn." De
arme maagd wilde dus sterven uit liefde tot hem? Hij zag in den
geest hoe zij den moordpriem, dien zij op zich droeg om zich
desnoods tegen Disdir Vos te verdedigen, in haren eigen boezem
plofte. Hij meende zelfs, toen men hem in de kerk had gebracht,
Dakerlia dien wreeden aanslag op zich zelven af te raden en haar
te bidden haar dierbaar leven te sparen; maar nu rukten de
wapenknechten hem met barsch geweld naar de trap van den toren en
stuwden en trokken hem naar boven.</p>
<p>Terwijl men hem bij de leuning der gaanderij bracht, en de
beulen hem aankondigden dat zijn laatste uur gekomen was, deed
Disdir Vos de maagd op eenige stappen blijven staan.</p>
<p>Dakerlia, nu de akelige stond nader was, liet zich geknield
nedervallen en, alsof zij terugschrikte van het ijswekkend
gezicht van Robrechts dood, sloeg zij de handen met eenen
versmoorden kreet v<!-- Page 527 -->oor de oogen.</p>
<p>"Spreek uw laatst gebed; gij gaat sterven", morde de beul tot
den veroordeelden Kerel.</p>
<p>Robrecht hief de oogen ten hemel en bad:</p>
<p>"Barmhartige God, in uwe handen beveel ik mijnen geest.
Aanvaard mijn lijden en mijn bloed als een zoenoffer. O, laat de
vrijheid niet vergaan in Vlaanderen. Bescherm, bescherm
Kerlingaland!"</p>
<p>De naam van den dierbaren geboortegrond was niet gansch van
zijne lippen opgestegen, toen reeds de handen der beulen hem in
de hoogte hadden geheven en zijn lichaam in de ruimte smeten
...</p>
<p>Dakerlia, nog even stil en immer met de handen voor het
aangezicht, hoorde slechts aan het gerucht van den val en aan het
zegevierend gejuich, waardoor men van beneden er op antwoordde,
dat de slachtoffering was volbracht.</p>
<p>Zij ontdekte hare oogen en zag hoe Disdir over de leuning
gebogen lag, waarschijnlijk om vreugde te putten uit de
overtuiging dat Robrecht niet meer leefde.</p>
<p>Opspringend, opende zij de armen als tot eene omhelzing en
riep met blijdschap en begeestering in de stem:</p>
<p>"Disdir, Disdir, ontvang uw loon; ik wil uwe gezellinne zijn.
De dood zelf kan ons niet meer scheiden!"</p>
<p>Hij hief het hoofd op en zag haar aan met eenen glimlach van
hoopvolle verrassing.</p>
<p>Maar de maagd sloeg hem hare armen als twee stalen banden
rondom het lichaam, en hoe hij ook worstelde en om hulp
schreeuwde, zij hief hem door eene overmatige krachtinspanning
van den grond, en sprong met hem over de leuning, terwijl zij
uitriep:</p>
<p>"Zoo wreekt eene Kerlinne haar vaderland! God zal ons
oordeelen!"</p>
<p>Een schallende angstschreeuw weergalmde op den toren, en
beulen en schildwachten bogen sidderend zich over de leuning, om
neder te blikken op drie lijken ...</p>
<p>Dan werd het op den toren en op de ganschen burg doodstil, als
hadde het gezicht van het gruwelijk schouwspel iedereen met
afgrijzen en met verstomdheid geslagen.</p>
<h4>Voetnoten:</h4>
<a name='Footnote_92_92'></a><a href='#FNanchor_92_92'>[92]</a>
<div class='note'>
<p>Op zulke voorwaarde zou graaf Karel zelfs aan Burchard, na
zijne veroordeeling te Yperen, genade hebben aangeboden. (Quae
ergo injuste rapuit, juste restituat, et conditionem sui generis
agnoscat, et sic misericordiam quam querit inveniat).</p>
<p>Aanhaling uit het werk van GUALTERUS, bij den graaf Van der
Straten-Ponthoz <i>Charles-le-Bon</i>, etc., p. 29.</p>
</div>
<a name='Footnote_93_93'></a><a href='#FNanchor_93_93'>[93]</a>
<div class='note'>
<p>Zie bij GALBERTUS, p. 3880, het verhaal dezer wreede
strafpleging, dat hij eindigt met deze woorden: "om ze niet allen
in de volgorde huns doods te moeten noemen, zal ik zeggen dat de
anderen, ten getalle van achtentwintig, op dezelfde wijs van den
toren werden gesmeten."</p>
</div>
<hr style='width: 65%;'>
<a name='Vervolg_van_de_Geschiedenis_der_Kerels'></a>
<h2>Vervolg van de Geschiedenis der Kerels</h2>
<br>
<!-- Page 528 -->
<p>De tot dan onplooibare Kerels van Vlaanderen waren nu
overwonnen; hunne machtigste beschermers, hunne natuurlijke
opperhoofden, de Erembalds, had men wreedelijk doen sterven onder
het valsche voorwendsel dat zij allen medeplichtig aan den moord
van graaf Karel waren.</p>
<p>"Men heeft hunne verrechtvaardiging belet", zegt de geleerde
abb&eacute; Carton, "door hen uit te roeien; en dit middel was
het zekerste, want de dooden spreken niet. Toen zij nog leefden,
weigerde men hen te verhooren; zij vroegen rechters, en men gaf
hun beulen<a name='FNanchor_94_94'></a><a href=
'#Footnote_94_94'><sup>[94]</sup></a>."</p>
<p>De Isegrims mochten dus tevreden zijn, want het leenheerschap
zegevierde in Vlaanderen, en zij hadden nu eenen vorst die,
gansch met hunne heerschzuchtige gedachten doordrongen, niet zou
dulden dat het volk nog ergens het hoofd ophief.</p>
<p>Inderdaad, Willem van Normandi&euml; begon bloedige
vervolgingen in te spannen tegen de Kerels en tegen al wie
verdacht was van toegenegenheid voor hunne zaak. Niet slechts op
het platte land, maar in de steden zelven zocht hij zijne
slachtoffers: binnen Brugge alleen werden dus
honderdvijfentwintig burgers als medeplichtigen der Kerels
veroordeeld.</p>
<br>
<!-- Page 529 -->
<p>Zich machtig genoeg wanende, om niets meer te ontzien,
herstelde Willem van Normandi&euml; den tol der dienstbaarheid,
<i>den balfaart</i>, alhoewel hij bij zijne inhuldiging
plechtiglijk had gezworen dat deze gehate belasting nimmermeer
zou worden ge&euml;ischt.</p>
<p>Hij toonde zich overigens in alle zaken van bestuur als een
vorst die beweerde naar willekeur te mogen heerschen, zonder acht
te slaan op de rechten en gebruiken van het volk.</p>
<p>Nauwelijks waren er eenige maanden verloopen sedert dat Willem
van Normandi&euml; de graaflijke kroon uit de handen des konings
van Frankrijk had ontvangen, of gansch Vlaanderen stond tegen hem
op.</p>
<p>Diederik van den Elzas werd door het Vlaamsche volk tot graaf
uitgeroepen, en stelde zich aan het hoofd der opstandelingen.</p>
<p>Er begon een bloedige oorlog, die met wisselvallige kansen
voortduurde, totdat Willem van Normandi&euml;, bij het beleg van
Aelst, door eenen burger gewond, het leven verloor.</p>
<p>Diederik van den Elzas bestierde Vlaanderen gedurende bijna
vijftig jaren, in voorspoed en in vrede. Hij was de beschermer
der volksvrijheden, en liet niet alleenlijk de Kerels hunne
instellingen behouden, maar verleende tevens aan vele steden
hunne eerste geschrevene voorrechten of <i>keuren</i>. Aan hem
zijn de Vlaamsche gemeenten, zoo niet hunnen oorsprong, dan toch
hunne wonderlijke ontwikkeling en hunne latere macht
verschuldigd.</p>
<p>Hier dient eene opmerkingswaardige bijzonderheid aangeteekend
te worden, die de nagedachtenis der Kerels den Vlamingen dierbaar
moet maken. Het zijn de Kerels die allereerst ge&euml;ischt
hebben dat de keuren en stadsschriften, hen betrekkelijk, in de
moedertaal, dat is te zeggen in het Vlaamsch wierden opgesteld<a
name='FNanchor_95_95'></a><a href=
'#Footnote_95_95'><sup>[95]</sup></a>.</p>
<p>Wie zou beweren dat Vlaanderen het behoud zijner Germaansche
volkstaal niet grootendeels aan deze fiere Kerels is
verschuldigd?</p>
<!-- Page 530 -->
<p>In het jaar 1204 bezat de gravin Machteld, weduwe van Philips
van den Elzas, als bijleving of <i>duwarie</i> een groot gedeelte
van Kerlingaland.</p>
<p>Zij wilde den vrijen bewoners drukkende belastingen opleggen,
waaronder ongetwijfeld de zoo diep gehate balfaart.</p>
<p>De Kerels stonden tegen haar op en er volgde een oorlog, welke
Lambertus Ardensis dus in zijne kroniek verhaalt: "daarom
vergaderde Machteld een groot leger, waarmede zij het land van
Veurne en Brouckburg en het volk aldaar meende te verwoesten en
te verdelgen. Door hare woede aangevuurd, trok zij met al hare
macht op het grondgebied van Veurne; maar de Blauwvoeten, onder
bevel van zekeren Herbert van Wulveringhem, kwamen haar te gemoet
en vielen haar met zulke dapperheid aan, dat zij haar leger
overhoop sloegen en al degenen neerhakten die zich niet door eene
spoedige vlucht konden redden. Tot zooverre, dat de arme gravin
niet weinige harer lieden ternauwernood haar kasteel te Veurne
kon bereiken, van waar zij des nachts naar Duinkerke vlood<a
name='FNanchor_96_96'></a><a href=
'#Footnote_96_96'><sup>[96]</sup></a>."</p>
<p>Vijf jaar later begon de oorlog opnieuw. De Kerels belegerden
de stad Berghen. Eene aanzienlijke heirkracht, onder bevel van
Christiaan Van Praet, kwam hen aanvallen. Zij verloren den slag
en aanvaardden den vrede, op zekere niet ongunstige voorwaarden
welke men hun door tusschenkomst van Arnold van Gwijnen
toestond.</p>
<p>In 1302 waren de Kerels ongetwijfeld in groot getal naar
Kortrijk getogen, om de onafhankelijkheid van Vlaanderen tegen
een overmachtig Fransch leger te verdedigen. Dat zij aan den
beruchten slag der Gulden Sporen een aanzienlijk deel genomen
hebben, blijkt uit eene oude Vlaamsche kroniek, door ons reeds
aangehaald, waarin Robert d'Artois, de Fransche veldheer, al de
Vlamingen, welke hij bij Kortrijk gereed ziet om hem slag te
leveren, Kerels noemt.</p>
<p>In 1322, had de graaf van Vlaanderen de stad Sluis aan zijnen
oom, Jan van Namen, gegeven. Sluis lag aan het Swin en was voor
Brugge de sleutel <!-- Page 531 -->der zeevaart.</p>
<p>Jan van Namen begon den koophandel door het willekeurig heffen
van tollen te benadeelen. Daaruit ontstond eene groote
ontevredenheid onder de Bruggelingen; en, om hen tegen den
verdrukker te helpen, liepen de Kerels aller Ambachten te
wapen.</p>
<p>Met de lieden van Brugge vereenigd, en aangevoerd door den
Kerel Niklaas Zannekin, van Lampernisse, veroverden zij de stad
Sluis en namen Jan van Namen gevangen.</p>
<p>Deze oorlog duurde jaren voort, met groote verwoestingen en
wreedheden van wederzijde. In den loop van het jaar 1325, voegden
de Kortrijkers zich bij den opstand en, leverden den graaf van
Vlaanderen (Lodewijk van Crecy) in handen der Kerels, die den
vorst naar Brugge voerden, waar hij langen tijd gevangen
bleef.</p>
<p>Toen graaf Lodewijk eindelijk, op zekere voorwaarden, zijne
vrijheid bekwam, liep hij naar Frankrijk en smeekte des konings
hulp af, om de wederspannige Kerels met geweld van wapenen tot
onderdanigheid te dwingen.</p>
<p>Een machtig Fransch leger zakte welhaast naar Kerlingaland af.
De Kerels en hunne bondgenooten, van de komst der Franschen
verwittigd, hadden zich volgens hunne gewoonte nedergeslagen en
versterkt op den Casselberg, tusschen Yperen en St-Omaers.</p>
<p>Niet slechts de Fransche heirkracht hadden zij te bestrijden;
de graaf van Vlaanderen naderde met een sterk leger, dat hij op
het grondgebied van Gent en Audenaerde had verzameld; Jan van
Namen kwam toegeloopen met eene aanzienlijke hulp; Robrecht van
Cassel voerde de ridders van Vlaanderen aan.</p>
<p>Deze vereenigde macht was meer dan voldoende om de Kerels te
verpletten. Desniettemin lieten de onverschrokken Vlamingen den
moed niet zinken; integendeel, zij waren nog trotsch genoeg om
den koning van Frankrijk door hoonende spotwoorden uit te dagen<a
name='FNanchor_97_97'></a><a href=
'#Footnote_97_97'><sup>[97]</sup></a>.</p>
<p>De veldslag, die hier werd geleverd, was noodlottig voor de
Kerels. Wel vochten zij als leeuwen en deden langen tijd, door
hunne wonderlijke <!-- Page 532 -->heldhaftigheid, de kansen
wankelen; maar eindelijk bezweken zij onder de overmacht des
vijands. Meer dan dertienduizend hunner lijken overdekten het
slagveld, en getuigden door hun verbazend getal, met welke
hardnekkigheid de arme Kerels hadden gevochten<a name=
'FNanchor_98_98'></a><a href=
'#Footnote_98_98'><sup>[98]</sup></a>.</p>
<p>Deze bloedige nederlaag moet de Kerels gedurende vele jaren
machteloos gemaakt hebben, om nog wederstand te bieden aan de
leenheeren, die immer voortijverden om de volksrechten te
vernietigen.</p>
<p>Maar andere verdedigers vond de vrijheid welhaast in de groote
steden van Vlaanderen, welke door de nijverheid hunner inwoners
eenen hoogen trap van voorspoed en rijkdom hadden bereikt.</p>
<p>Elkeen in ons land kent nu de geschiedenis van Jacob Van
Artevelde, en weet, hoe onder zijne leiding de Vlaamsche
gemeenten gansch Europa verwonderden door de ontwikkeling eener
tot dan ongekende volksmacht.</p>
<p>Maar het lag in het lot der wereld, dat de volkeren van Europa
nog diep en langdurig zouden verdrukt blijven vooraleer de
verlorene vrijheid der vaderen gedeeltelijk te herwinnen.</p>
<p>Toen Philips Van Artevelde, Jacobs zoon, in 1382, op het
slagveld van Roozebeke, met meer dan twintigduizend Vlamingen
sneuvelde, verduisterde de zon der onafhankelijke gemeenten, en
de eeuwenheugende worsteling was ten einde, hoe dikwijls ook
vruchtelooze pogingen nog kwamen bewijzen dat Vlaanderen het juk
met ongeduld en geheime woede droeg.</p>
<p>Een ander tijdvak was aangebroken en eene nieuwe
staatsinrichting ging zich over de beschaafde wereld spreiden.
Het leenheerschap dat berustte op de algemeen onderschikking, bij
trappen opklimmende van den slaaf tot den vorst, was door zijne
eigene grondbeginsel ondermijnd geworden. De koningen en vorsten,
instede van de <!-- Page 533 -->onmiddellijke overheid op het
volk tusschen de leenheeren verdeeld te laten, hadden alle macht
en allen invloed op hunnen persoon samengetrokken, en dus de
giftige vrucht van het leenheerschap, de <i>Centralisatie</i>,
tot rijpheid gebracht.</p>
<p>In de tweede helft der veertiende eeuw verviel de kroon van
Vlaanderen, door een huwelijk, op de hertogen van
Bourgondi&euml;.</p>
<p>Van dit oogenblik af werd er door trotsche en heerschzuchtige
vorsten, ons geheel vreemd van afkomst en zeden, een openlijke
strijd gevoerd tegen de rechten, de taal en den eigen aard van
het Vlaamsche volk.</p>
<p>De mannen der gemeenten vergoten nog hun bloed in eervolle
pogingen, om zich uit de verdrukking los te woelen; doch het lot
had beslist: de vorstelijke macht zou voortaan geene andere wet
erkennen dan de willekeur, en de <i>staatsreden</i> zou zelfs het
aangeboren menschelijk recht verzwelgen.</p>
<p>Nog eens liepen de Kerels te wapen en durfden het wagen eene
ongelijke worsteling tegen het machtig huis van Bourgondi&euml;
te beproeven.</p>
<p>De hertog Philips, spottenderwijze bijgenaamd <i>de Goede</i>,
wilde den bewoners der Ambachten nieuwe wetten opdringen, die
geheel met hunne oude rechten in strijd waren. Na eenige
vruchtelooze pogingen tot overeenkomst, besloten de Kerels uit
twee&euml;nvijftig dorpen tot den opstand en brachten meer dan
8000 man te velde, onder bevel van Hanne Mettenbaerde (Jan met
den baard) en Arnold Kieken.</p>
<p>De hertog zond 5000 man tegen hen af, doch zij sloegen dit
kleine leger op de vlucht en veroverden de stad Cassel en het
sterke slot Reneschure.</p>
<p>Over deze nederlaag zijner lieden verbolgen, bracht de hertog
een zoo machtig leger te been, dat de Kerels, overtuigd dat alle
wederstand onmogelijk was geworden, zich onderwierpen en hunne
wetten volgens 's vorsten wil lieten wijzigen<a name=
'FNanchor_99_99'></a><a href=
'#Footnote_99_99'><sup>[99]</sup></a>.</p>
<p>Na dit tijdstip gewaagt de geschiedenis niet meer van
gebeurtenissen waarin de Kerels eene bijzondere rol vervullen.
Wel bleven de Ambachten <!-- Page 534 -->bestaan, wel behielden
de bewoners der omstreken van Brugge een eigen bestuur; maar de
weinige rechten, welke zij tot het einde der achttiende eeuw
bleven genieten, werden hun door de vorsten toegestaan en,
volgens hunne willekeur ingekort en gewijzigd.</p>
<p>Ziedaar de gansche geschiedenis der Kerels, van hunne eerste
verschijning op den bodem onzes vaderlands, totdat zij, evenals
gansch Europa, onder het juk der <i>centralisatie</i> moeten
buigen en, met hunne nationale instellingen, ook hunne kenmerken
als bijzonderen stam verliezen.</p>
<p>Hoe is het mogelijk dat de daden en het lot van dit dapper
Vlaamsch geslacht tot voor eenige jaren ons gansch onbekend
konden blijven?</p>
<p>Schrikkelijk, doch niet verwonderlijk!... De vijanden van het
volksrecht hebben gedurende zeshonderd jaren al hunne pogingen
vereenigd, om de nakomelingschap de voorvaderlijke vrijheidszucht
en den voorvaderlijken roem te doen vergeten. Zij hebben de
verdrukte menigte der vorige eeuwen misprijzen en verachting
ingeboezemd voor de sterke mannen van Kerlingaland en voor de
heldhaftige burgers der gemeenten.</p>
<p>Hebben wij niet tot op onze dagen moeten wachten om in den
<i>Wijzen man</i> van Gent, in Jacob Van Artevelde, iets anders
te zien dan eenen oproerigen brouwer en overmoedigen
volksleider?<a name='FNanchor_100_100'></a><a href=
'#Footnote_100_100'><sup>[100]</sup></a> Worstelt de
nagedachtenis van den Brusselschen martelaar Anneessens niet
immer nog tegen miskenning, twijfel of kleinachting?</p>
<p>Zoo insgelijks hebben zij de nagedachtenis der Kerels of
geheel uitgedoofd, of slechts verduisterd en bevlekt tot ons
laten komen.</p>
<!-- Page 535 -->
<p>Maar wij, Vlamingen, die nu ijveren om den roem der vaderen
weder uit de verdonkerde kronieken op te graven, zouden wij niet
met eerbied en dankbaarheid de kloeke mannen van Vlaanderen
gedenken, wier bloed zoo overvloedig en eeuwen lang heeft
gestroomd voor 's volks ontslaving en voor 's lands
onafhankelijkheid?</p>
<p>Zijn wij niet de zonen, de rechtstreeksche erfgenamen dier
taaie Kerels van Vlaanderen? En strijden wij niet, evenals zij
deden, met zwakke krachten misschien, maar toch met
oud-Germaansche volharding, voor het behoud van onzen eigen aard,
van ons volksrecht en van onze moedertaal?</p>
<br>

<h4>Voetnoten:</h4>
<a name='Footnote_94_94'></a><a href='#FNanchor_94_94'>[94]</a>
<div class='note'>
<p>"On a pr&eacute;venu leur justification en les exterminant, et
cette voie est la plus s&ucirc;re pour avoir raison; les morts ne
parlent pas. Vivant, on n'a pas voulu l'entendre; il a
demand&eacute; des juges et on lui a donn&eacute; des
bourreaux."</p>
<p>ABB&Eacute; C. CARTON, <i>Bertulf et sa famille. Annales de la
soc. d'&ecirc;mul. de Bruges</i>, t. I, 2^e s&eacute;rie, p.
303.</p>
</div>
<a name='Footnote_95_95'></a><a href='#FNanchor_95_95'>[95]</a>
<div class='note'>
<p>"Le triomphe des Kerles dans la lutte prolong&eacute;e, ce fut
de faire admettre le Flamand dans les chartes publlques."</p>
<p>Victore Derode, <i>Annales des Flamands de France</i>, t.
VIII, p. 69.</p>
</div>
<a name='Footnote_96_96'></a><a href='#FNanchor_96_96'>[96]</a>
<div class='note'>
<p>Uitgave van <i>le Mis Godefroy de Menilglaise</i>, p. 382.</p>
</div>
<a name='Footnote_97_97'></a><a href='#FNanchor_97_97'>[97]</a>
<div class='note'>
<p>Zij staken geschilderde hanen uit, met dit opschrift:</p>
<p><br>
<i>Quand ce cocq icy chantera</i><br>
<i>Le roy trouv&eacute; cy entrera.</i><br>
</p>
<p>Oudegherst, p. 416.</p>
</div>
<a name='Footnote_98_98'></a><a href='#FNanchor_98_98'>[98]</a>
<div class='note'>
<p>"Et en laquelle bataille lesdicts Flamans rebelles se
port&egrave;rent sy vaillamment qu'ils faysoyent plusieurs fois
doubter leurs ennemys de l'&eacute;v&eacute;nement de la bataille
... Les Flamans laissant la plaine couverte de plus de treize
mille de leurs compagnons, quy lors finirent mis&eacute;rablement
leurs jours."</p>
<p>Oudegerst, pp. 417 et 418.</p>
</div>
<a name='Footnote_99_99'></a><a href='#FNanchor_99_99'>[99]</a>
<div class='note'>
<p>Zie over dezen laatsten opstand der Kerels een schoon opstel
door A. Desplanque, <i>Annales du comit&eacute; flamand de
France</i>, t. VIII, p. 218.</p>
</div>
<a name='Footnote_100_100'></a><a href=
'#FNanchor_100_100'>[100]</a>
<div class='note'>
<p>"C'est un tyran qui, pour satisfaire de viles passions, la
soif de l'or et la haine contre tout ce qui est noble, s'entoure
de brigands et d'assassins et ne se plait qu'au milieu du pillage
et des massacres." Tel est et en r&eacute;sum&eacute; le jugement
port&eacute; pendant des si&egrave;cles sur Jacques Van
Artevelde.</p>
<p><i>Jacques Van Artevelde</i>, par P. A. Lentz, professeur
&agrave; l'Universit&eacute; de Gand, pp. 3 et 4.</p>
</div>
<h2>EINDE.</h2>







<pre>





End of Project Gutenberg's De Kerels van Vlaanderen, by Hendrik Conscience

*** END OF THIS PROJECT GUTENBERG EBOOK DE KERELS VAN VLAANDEREN ***

***** This file should be named 13625-h.htm or 13625-h.zip *****
This and all associated files of various formats will be found in:
        http://www.gutenberg.net/1/3/6/2/13625/

Produced by Robbie Deighton, Miranda van de Heijning and the Online
Distributed Proofreading Team.


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.net/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.net

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.net),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH F3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTIBILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, is critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including including checks, online payments and credit card
donations.  To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.net

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>

